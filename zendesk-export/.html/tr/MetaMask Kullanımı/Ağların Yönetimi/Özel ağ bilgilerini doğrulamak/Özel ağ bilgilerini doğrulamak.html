<p><span style="font-weight: 400;">Bir web sitesi MetaMask'a bir </span><span style="font-weight: 400;">özel ağ</span><span style="font-weight: 400;"> eklemenizi talep ettiğinde, MetaMask'ın ağ ile etkileşime girmek için kullanacağı bilgiler size sunulur. MetaMask bu bilgileri temel bir doğrulamadan geçirir ve herhangi bir yanlış ya da olağan dışı bulguya rastlaması halinde sizi uyarır. MetaMask ayrıca aynı ağın birden fazla kez eklenmesini engeller. Bununla birlikte</span> <strong>MetaMask, özel ağları doğrulamaz</strong> <span style="font-weight: 400;">ve MetaMask'ın doğrulama kontrolünden geçse bile, ağ kötü amaçlı veya istek gönderen websitesi tarafından yanıltıcı şekilde sunulmuş olabilir.</span></p>
<p><span style="font-weight: 400;"><strong>Daha fazla bilgi ve özel ağlara giriş için <a href="https://support.metamask.io/hc/en-us/articles/4404424659995">buradaki</a> Kullanıcı Kılavuzumuza göz atın.</strong></span></p>
<p><span style="font-weight: 400;">Nasıl ki işlem yaptığınız Ethereum adreslerini doğrulamak sizin sorumluluğunuzdaysa, MetaMask'a eklediğiniz özel ağları doğrulamak da aynı şekilde sizin sorumluluğunuzdadır. Bu makalede, bu işlemin nasıl yapılacağı hakkında bazı tavsiyelerde bulunuyoruz.</span></p>
<p><span style="font-weight: 400;">Bir web sitesi özel bir ağ ekleme isteği gerçekleştirdiğinde, MetaMask aşağıdaki onayı görüntüler:</span></p>
<p class="wysiwyg-text-align-center"><span style="font-weight: 400;"><img src="https://support.metamask.io/hc/article_attachments/360087917091/custom-network.png" alt="custom-network.png" width="360" height="671"></span></p>
<p> </p>
<p><span style="font-weight: 400;">Bu onay,</span> <strong>web sitesinin sağladığı ağ bilgilerini</strong> gösterir<span style="font-weight: 400;">. <em>Bu bilgilerin doğru olduğunun garantisi yoktur</em>. Bu nedenle, bu bilgilere web sitesine güvendiğiniz ölçüde güvenmelisiniz.</span></p>
<p><span style="font-weight: 400;">Onay ekranında "Tüm ayrıntıları görüntüle" seçeneğine tıkladığınızda, web sitesi tarafından sağlanan aşağıdakiler gibi tüm ağ bilgilerini görebilirsiniz:</span></p>
<ul>
<li style="font-weight: 400;" aria-level="1">
<span style="font-weight: 400;"><strong>Ağ Adı</strong>:</span> <span style="font-weight: 400;">MetaMask'ın ağ ile ilişki kuracağı ad.</span>
</li>
<li style="font-weight: 400;" aria-level="1">
<strong>Ağ URL'si:</strong> <span style="font-weight: 400;">MetaMask'ın ağa erişmek için kullanacağı URL.</span>
</li>
<li style="font-weight: 400;" aria-level="1">
<strong>Zincir Kimliği:</strong> <span style="font-weight: 400;">MetaMask'ın ağ için işlemleri imzalamakta kullanacağı zincir kimliği</span>.</li>
<li style="font-weight: 400;" aria-level="1">
<strong>Para Birimi Sembolü: </strong><span style="font-weight: 400;">MetaMask'ın ağın yerel para birimi için kullanacağı para birimi sembolü.</span><ul>
<li style="font-weight: 400;" aria-level="3"><span style="font-weight: 400;">Örneğin Ethereum Mainnet için para birimi sembolü ETH ve Gnosis Zinciri için bu sembol (birleşme sonrası alınan) xDAI şeklindedir.</span></li>
</ul>
</li>
<li style="font-weight: 400;" aria-level="1">
<strong>Blok Gezgini URL'si (isteğe bağlı):</strong> <span style="font-weight: 400;">MetaMask'ın hesaplarınızı, işlemlerinizi vb. denetlemek için sizi yönlendireceği URL'dir ve söz konusu ağ için</span> <a href="https://etherscan.io"><span style="font-weight: 400;">etherscan.io</span></a><span style="font-weight: 400;">'nun benzeridir</span>.</li>
</ul>
<p><span style="font-weight: 400;">Herhangi bir nedenle ağ bilgisinin doğruluğundan emin değilseniz doğrulamak için aşağıdaki adımları izlemenizi öneririz:</span></p>
<ul>
<li style="font-weight: 400;" aria-level="1">
<span style="font-weight: 400;"><a href="https://chainlist.wtf/" target="_self" rel="undefined">Chainlist</a></span><span style="font-weight: 400;">'i ziyaret edin ve size sağlanan zincir kimliği ve/veya ağın adını burada arayın. MetaMask bazı bilgilerin eşleşmediğini söylüyorsa problemi Chainlist üzerinde belirleyebiliyor olmanız gerekir. Özel ağ Chainlist üzerinde hiç listelenmemişse bu durum son derece yeni ya da şüphe uyandıran bir ağa işaret eder.</span>
</li>
<li style="font-weight: 400;" aria-level="1">
<span style="font-weight: 400;">Ağın adını Google'da arayın ve aşağıdaki soruları cevaplamaya çalışın. Ne kadar fazla soruya "evet" cevabı verirseniz, ağın meşru olduğuna inanmak için o kadar fazla sebebiniz var demektir. </span><span style="font-weight: 400;">Özellikle Telegram üzerinde birçok dolandırıcılık ve sahte sosyal medya kanalı olduğunu unutmayın.</span>
</li>
<ul>
<li style="font-weight: 400;" aria-level="2"><span style="font-weight: 400;">Ağın bir web sitesi var mı? Varsa akla uygun görünüyor mu? Ağ ayrıntılarını listeliyor mu?</span></li>
<li style="font-weight: 400;" aria-level="2"><span style="font-weight: 400;">Ağın resmi bir Twitter veya başka bir sosyal medya hesabı var mı? Çok sayıda takipçisi var mı? İtibarlı görünüyor mu? İnsanlar ağ hakkında ne söylüyor?</span></li>
<li style="font-weight: 400;" aria-level="2"><span style="font-weight: 400;">Ağı yöneten herhangi bir kişiyi belirleyebiliyor musunuz? Sosyal medyada varlık gösteriyor mu? Çok sayıda takipçisi var mı?</span></li>
<li style="font-weight: 400;" aria-level="2"><span style="font-weight: 400;">Ağ hakkında herhangi bir haber makalesi var mı?</span></li>
</ul>
</ul>
<p><span style="font-weight: 400;">Çoğu ağın meşru olup olmadığı ve web sitesinin doğru bilgi sağlayıp sağlamadığı oldukça açık bir şekilde görülebilir. Bu adımları tamamladıktan sonra da hala emin değilseniz ağı ekleme isteğini reddetmeli, daha fazla araştırma yapmalı ve belki daha sonra tekrar denemelisiniz.</span></p>