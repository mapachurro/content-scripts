![mceclip0.png](https://support.metamask.io/hc/article_attachments/4406122968091/mceclip0.png)


 


**Ano ang MetaMask?**
=====================


**Ang mga pampublikong blockchain gaya ng Ethereum ang susunod na ebolusyon ng mga Internet database, at Metamask ang susunod na ebolusyon ng browser.**


Ang MetaMask ay isang web browser extension at mobile app na nagbibigay-daan sa iyo na pamahalaan ang iyong mga pribadong key sa Ethereum. Kung gayon, nagsisilbi itong wallet para sa Ether at iba pang token, at nagbibigay-daan sa iyong makipag-ugnayan sa mga desentralisadong application, o *mga dapp*. Hindi tulad ng ilang wallet, hindi nagtatago ng impormasyon tungkol sa iyo ang Metamask: hindi ang email address mo, hindi ang password mo, at hindi ang Secret Recovery Phrase mo o iba pang pribadong key. Pinapanatili mo ang lahat ng kontrol sa iyong crypto-identity.



#### Baguhan sa crypto at web3?


Pumunta sa [MetaMask Learn](https://learn.metamask.io/) para sa isang simpleng karanasan sa pagkatuto na partikular na idinisenyo para sa mga baguhan sa web3. Libre ito, available sa maraming wika, at may kasamang kapaki-pakinabang na tools gaya ng mga simulation para tulungan kang maging pamilyar sa MetaMask.



### **Para sa detalyadong impormasyon tungkol sa mga partikular na paksa gaya ng teknolohiya ng blockchain, mga token, mga swap, mga Layer 2 network at iba pa, mag-scroll pababa sa "Mga Susunod na Hakbang".**


 



 


**Paano i-install ang MetaMask:**
---------------------------------




Browser extension Mobile app




**Chrome**

1. Bisitahin ang <https://metamask.io/>
2. Pindutin ang "I-download" sa menu bar.
3. I-click ang "I-install ang MetaMask para sa Chrome". Dadalhin ka sa Chrome Web Store.


![I-install ang MetaMask Chrome](https://support.metamask.io/hc/article_attachments/9914368739099)


4. I-click ang "Idagdag sa Chrome".
5. Sa pop up, i-click ang "Idagdag ang extension".


![I-install ang MetaMask Chrome](https://support.metamask.io/hc/article_attachments/9914368713115)


 


Pagkatapos idagdag ng MetaMask Extension, awtomatikong bubukas ang MetaMask. Puwede mo ring tiyakin na madali itong ma-access sa iyong toolbar sa pamamagitan ng pag-click sa icon ng jigsaw sa kanang tuktok ng screen, at pagpindot sa pin icon. 





**Firefox**

1. Bisitahin ang <https://metamask.io/>
2. I-click ang "I-download"
3. Pindutin ang "I-install ang MetaMask para sa Firefox".
4. Sa bagong window na bubukas, i-click ang "Idagdag sa Firefox"


![I-install ang MetaMask Firefox](https://support.metamask.io/hc/article_attachments/9914790810139)


5. Sa pop up, i-click ang “Add”


![I-install ang MetaMask Firefox](https://support.metamask.io/hc/article_attachments/9914739324187)


**TANDAAN: Huwag mabahala na ang Firefox plugin ay nakalista bilang na-publish ni "danfinlay, kumavis"—ilan sila sa mga pangunahing utak sa likod ng MetaMask!**


Pagkatapos idagdag ang MetaMask Extension, ibabalik ka sa browser page mo. Lalabas ang MetaMask sa browser mo; i-click ito para buksan ang MetaMask.


 





**Edge**

1. Bisitahin ang <https://metamask.io/>
2. I-click ang "I-download".
3. Pindutin ang "I-install ang MetaMask para sa Edge".
4. Sa bagong window na bubukas, i-click ang "Kunin".


![I-install ang MetaMask Edge](https://support.metamask.io/hc/article_attachments/9915320203291)


5. Sa pop up, i-click ang "Idagdag ang Extension".


![I-install ang MetaMask Edge](https://support.metamask.io/hc/article_attachments/9915303914395)


Pagkatapos idagdag ng MetaMask Extension, awtomatikong bubukas ang MetaMask. Puwede mo ring siguraduhing madali itong naa-access sa toolbar mo sa pamamagitan ng pag-click sa jigsaw icon sa kanang bahagi sa itaas ng screen, pag-click sa 3 tuldok sa tabi ng MetaMask extension, at pagpili ng "Show in Toolbar".





**Brave**

1. Bisitahin ang <https://metamask.io/>
2. I-click ang "I-download".
3. I-click ang "I-install ang MetaMask para sa Chrome". Huwag pansinin ang mga tumutunog na alarm bell: sinasabi nito ang "Chrome" dahil ang Brave ay isang Chromium-based na browser at ibinabahagi ang Web Store sa mismong Chrome.
4. Sa Chrome Store na bubukas, i-click ang 'Idagdag sa Brave'.


![I-install ang MetaMask Brave](https://support.metamask.io/hc/article_attachments/9914849811483)


5. Sa popup na lalabas, i-click ang 'Idagdag ang extension'.


![I-install ang MetaMask Brave](https://support.metamask.io/hc/article_attachments/9914911337499)


Pagkatapos idagdag ang MetaMask Extension, ibabalik ka sa browser page mo. Lalabas ang MetaMask sa iyong browser. Puwede mo itong i-click para buksan ang MetaMask.







Una: **huwag i-download ang MetaMask mula sa kahit saan maliban sa opisyal na app store** na angkop sa device/OS mo. May mga na-clone na bersyon ng MetaMask na naka-program para i-record ang Secret Recovery Phrase mo sa sandaling magawa ito. Para iwasang maging biktima ng mga scam na ito, siguraduhing i-download ang opisyal na MetaMask app mula sa app store ng device mo, at hindi mula sa anupamang source.




**iOS**

1. Buksan ang App Store at pindutin ang search button sa kanang bahagi sa ibaba. Ilagay ang MetaMask sa search bar.


![I-install ang MetaMask iOS](https://support.metamask.io/hc/article_attachments/9915602462491)


2. I-click ang 'Kunin' o i-tap ang pangalan ng app para makakita ng higit pang detalye. Kumpletuhin ang karaniwang proseso sa pagkumpirma ng pag-download sa App Store.
3. Kapag na-install na, buksan ang app at sundin ang mga prompt para gumawa ng wallet mo.
4. I-back up ang Secret Recovery Phrase mo sa isang lugar na ligtas at offline!





**Android**

1. Buksan ang Play Store at hanapin ang "MetaMask". **Ang opisyal na MetaMask app ay kamukha ng screenshot sa ibaba. MAGING MAINGAT na huwag mag-i-install ng pekeng MetaMask app! Tingnan iyong may 10M+ download.**


![I-install ang MetaMask Android](https://support.metamask.io/hc/article_attachments/9915891139227)


2. I-tap ang 'I-install' at hintaying matapos ang proseso.
3. Kapag na-install na, buksan ang app at sundin ang mga prompt para gumawa ng wallet mo.
4. I-back up ang Secret Recovery Phrase mo sa isang lugar na ligtas at offline!







Puwede mo ring i-access ang extension store ng bawat browser at hanapin ang MetaMask. Anuman ang gusto mo! 


Pag-configure ng mga setting ng privacy mo
------------------------------------------


Kapag ini-install ang MetaMask extension, magagawa mong paisa-isang i-adjust ang mga setting ng privacy para siguraduhin na naka-set up ang app ayon sa mga kagustuhan mo sa privacy. 


Para gawin ito, pindutin lang ang button na 'Advanced configuration' sa proseso ng set-up ng wallet. Dito, puwede mong i-toggle/i-configure ang mga setting kabilang ang:


* Pagtukoy ng phishing
* Mga paparating na transaksyon
* Karagdagang impormasyon tungkol sa presyo ng token mula sa mga third-party source
* Ang [default na provider ng RPC](https://metamask.zendesk.com/hc/en-us/articles/5378119120667)
* Awtomatikong pagtukoy ng token
* Mga kahilingan sa batch account
* Custom IPFS gateway.


![MetaMask_Advanced_Configuration.gif](https://support.metamask.io/hc/article_attachments/12334331680539)


Huwag mag-alala kung hindi ka sigurado habang nagse-setup: kapag nagawa at gumagana na ang wallet mo, puwede mong i-access ang parehong mga setting anumang oras sa *Mga Setting > Seguridad at Privacy*. 


### **Mga pahintulot sa extension**


Kapag idinaragdag ang MetaMask sa browser mo, posibleng nagtataka ka kung bakit kailangan mong aprubahan ang isang extension na **“basahin at palitan ang lahat ng data mo sa mga website na binibisita mo”**. Humanda, teknikal ang sagot:


Upang i-enable ang mga dapp (mga desentralisadong aplikasyon) na ma-access ang blockchain, kailangang mag-inject ng MetaMask ng [Web3](https://web3js.readthedocs.io/en/1.0/) JavaScript object sa bawat page. Sa prosesong ito, **hindi nito babaguhin ang website**, pero papayagan lang ito na ma-access ang network. Para sa buong paliwanag tungkol dito, tingnan [ito](https://metamask.zendesk.com/hc/en-us/articles/12412707939611). 


Kung hindi ka pa rin kumbinsido, isang magandang paraan para mag-eksperimento at pamahalaan ang browser mo ay i-sandbox ang [MetaMask](https://support.metamask.io/hc/en-us/articles/360015289672-Sandboxing-MetaMask) mo: gumawa ng [hiwalay na browser profile](https://metamask.zendesk.com/hc/en-us/articles/12174759849371) upang doon lang ma-install ang MetaMask. Magbibigay-daan ito sa iyong masanay sa MetaMask at Web3 sa isang kapaligiran na hiwalay sa kasalukuyan mong pagkakakilanlan sa web.


Dahil dito, ligtas mag-browse sa Metamask. Welcome—isa ka na ngayon sa 30 milyong user ng MetaMask sa buong mundo!


#### 


**Mga Susunod na Hakbang**
--------------------------


### [**Alamin ang mga pangunahing kaalaman tungkol sa blockchain at Ethereum**](https://metamask.zendesk.com/hc/en-us/articles/360015489611)


### **[Gabay sa User: Secret Recovery Phrase](https://metamask.zendesk.com/hc/en-us/articles/4404722782107)**


### **[Gabay sa User: Gas](https://metamask.zendesk.com/hc/en-us/articles/4404600179227)**


### **[Gabay sa user: Dapp](https://metamask.zendesk.com/hc/en-us/articles/4405506066331)**


### **[Gabay sa user: Swaps](https://metamask.zendesk.com/hc/en-us/articles/4405093054363)**


### **[Gabay sa user: Mga Token](https://metamask.zendesk.com/hc/en-us/articles/4405497827355)**


### **[Gabay sa user: Mga custom network at sidechain](https://metamask.zendesk.com/hc/en-us/articles/4404424659995)**


### **[Gabay sa user: Pag-troubleshoot](https://metamask.zendesk.com/hc/en-us/articles/4406430256539)**


### **[Field Guide sa Mga Bridge](https://metamask.zendesk.com/hc/en-us/articles/4836913606683-Field-Guide-to-Bridges)**


### **[Hardware Wallet Hub](https://metamask.zendesk.com/hc/en-us/articles/4408552261275)**

