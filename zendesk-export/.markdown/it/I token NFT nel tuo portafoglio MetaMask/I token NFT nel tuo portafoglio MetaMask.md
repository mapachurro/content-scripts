
#### Ti stai avvicinando per la prima volta alle criptovalute e al web3?


Vai su [MetaMask Learn](https://learn.metamask.io/) per accedere a un'esperienza di apprendimento intuitiva, concepita appositamente per coloro che si avvicinano per la prima volta al web3. È completamente gratuito, disponibile in più lingue e offre strumenti utili come le simulazioni per aiutarti a orientarti con MetaMask.



Il supporto per la visualizzazione degli NFT in MetaMask varia in base all'utilizzo. Gli NFT non possono essere visualizzati nell'estensione MetaMask, ma sono visibili in MetaMask Mobile e nell'app [Portfolio Dapp](https://portfolio.metamask.io).


Stiamo lavorando a un aggiornamento per inserire il supporto per NFT nell'estensione MetaMask.




Portfolio Dapp App mobile


Al momento, non è possibile visualizzare gli NFT nell'estensione MetaMask. Una valida alternativa è l'app Portfolio Dapp. Puoi accedere direttamente al sito dall'indirizzo [portfolio.metamask.io](https://portfolio.metamask.io) oppure seguire il collegamento "Portfolio site" in MetaMask, sotto le schede "Patrimonio" e "Attività". 


#### Gestire gli NFT con Portfolio Dapp


Portfolio Dapp è un'app indipendente che integra MetaMask e ti consente di gestire i token (e gli NFT). Per visualizzare gli NFT ti basta:


* Aprire l'app [Portfolio Dapp](https://portfolio.metamask.io/).
* Accedere con MetaMask all'indirizzo che vuoi consultare.
* Fare clic sulla scheda "NFTs".


![I token NFT nel tuo portafoglio MetaMask](https://support.metamask.io/hc/article_attachments/12538256914331)


Tutti gli NFT attribuibili a (o posseduti) dagli account che hai collegato alla dapp dovrebbero venire visualizzati automaticamente. Tieni presente che alcuni NFT potrebbero non venire visualizzati correttamente, questo dipende dalla modalità con cui riusciamo a recuperare dati su di essi da fonti di terze parti. Tuttavia, ci stiamo impegnando per migliorare la compatibilità, con l'obiettivo di garantire che la stragrande maggioranza degli NFT venga visualizzata nella dapp.


 




Gli NFT vengono visualizzati nella **scheda NFT**. Ricordati che alcuni di essi non verranno mostrati nell'app mobile o **potrebbero non venire visualizzati correttamente**.


Il modo più semplice per vedere i tuoi NFT è attivare la funzionalità di rilevamento automatico degli NFT disponibile nell'app. Consulta le [FAQ](#h_01FX57WQCNFY5GKFYR8YYW70D5) per ulteriori informazioni su come attivarla.


Se non riesci a trovare gli NFT utilizzando la funzionalità di rilevamento automatico, puoi aggiungerli manualmente, seguendo i passaggi descritti sotto:


1. **Trova l'indirizzo *dell'NFT.*** Ad esempio, in OpenSea, nella pagina dell'NFT in **Details**, è presente un valore di colore blu contenente un hyperlink con l'etichetta "Contract Address". Facendo clic, si aprirà l'indirizzo del contatto su Etherscan. Nella parte superiore della pagina, a sinistra, dovresti vedere l'icona "Contatto" e, a destra, una lunga sequenza di lettere e di numeri. Questo è l'indirizzo del contatto che ha creato il tuo NFT. Fai clic sull'icona "Copia" a destra dell'indirizzo per copiarlo negli appunti.
2. In MetaMask Mobile, tocca la scheda "NFTs", scorri verso il basso e tocca il collegamento "Import NFTs".


![I token NFT in MetaMask Mobile](https://support.metamask.io/hc/article_attachments/12676602789147)
3. Copia l'indirizzo dell'NFT dagli appunti alla casella "Address".
4. **Trovare l'ID *di un NFT*.** L'ID è un identificatore univoco poiché non esistono due NFT uguali. Su OpenSea questo numero si trova in "Details". Annotalo o copialo negli appunti.
5. Incolla l'ID nella casella "ID" in MetaMask Mobile, tocca il pulsante "Aggiungi" e il tuo NFT dovrebbe comparire nella scheda NFT.





**FAQ**
--------




**Come si attiva il rilevamento degli NFT?**

Quando passi alla scheda "NFTs" nella pagina di apertura dell'app, se non hai ancora attivato il rilevamento degli NFT, viene visualizzato un messaggio. Segui il link nel messaggio per visualizzare il menu delle impostazioni da cui potrai attivare il rilevamento automatico.


Tieni presente che **il rilevamento automatico degli NFT è disponibile soltanto sulla rete principale Ethereum**. L'opzione non verrà visualizzata nelle impostazioni se hai selezionato una rete diversa. 


In alternativa, segui questi passaggi:


1. Nell'angolo in alto a sinistra dell'app, tocca l'icona dell'hamburger per aprire il menu delle impostazioni.
2. Vai in "Sicurezza e privacy".
3. Attiva l'interruttore per abilitare il rilevamento automatico. **Tieni presente che anche l'opzione "Enable OpenSea API" deve essere attivata, altrimenti l'interruttore per la funzionalità di rilevamento automatico degli NFT sarà disattivato**.


![Rilevamento automatico degli NFT MetaMask Mobile](https://support.metamask.io/hc/article_attachments/12539099228187)


Ora la maggior parte degli NFT dovrebbe essere mostrata automaticamente nella scheda "NFTs" del tuo portafoglio.





**Errore: "You are not the owner of this NFT"**

Se ricevi un messaggio che ti informa che non sei il proprietario dell'NFT, verifica che stai tentando di aggiungere il token all'account MetaMask corretto. Inoltre, sul block explorer della rete verifica di possedere l'NFT all'indirizzo del tuo portafoglio MetaMask. Per ulteriori informazioni su come controllare il tuo portafoglio su un block explorer, consulta la nostra [guida](https://support.metamask.io/hc/en-us/articles/360057536611-How-to-check-my-wallet-activity-on-the-blockchain-explorer).





**Come faccio a verificare di possedere un NFT?**

[Nel block explorer, cerca l'indirizzo del tuo portafoglio MetaMask](https://support.metamask.io/hc/en-us/articles/360057536611-How-to-check-my-wallet-activity-on-the-blockchain-explorer) e rivedi le transazioni per verificare se il trasferimento dell'NFT sul portafoglio sia avvenuto correttamente. In alternativa, cerca l'indirizzo del contatto dell'NFT e verifica che la sua posizione corrisponda all'indirizzo del portafoglio e che la transazione sia stata completata.


Puoi visualizzare tutte le transazioni eseguite con i tuoi NFT facendo clic sulla scheda "ERC-1155/ERC-721 Token Txns" nel block explorer. Se non vedi l'NFT qui, contatta il mittente.





**"Rilevato indirizzo personale. Inserisci l'indirizzo del contratto del token."**

Questo errore viene visualizzato se hai incollato l'indirizzo di un portafoglio al posto dell'indirizzo dell'NFT. Segui le istruzioni nella scheda *Mobile* sopra per individuare l'indirizzo del contatto dell'NFT e incollarlo al posto del precedente.





#### **Se la transazione non compare nel block explorer non è possibile fare niente.**

