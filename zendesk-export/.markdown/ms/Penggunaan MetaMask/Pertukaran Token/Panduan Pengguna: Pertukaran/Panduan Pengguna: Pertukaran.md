**Pertukaran MetaMask** adalah merupakan ciriMetaMask yang: menukar satu token mata wang kripto untuk yang lain (untuk lebih lagi tentang token ERC-20 dan perbezaan antara NFT ini, lihat panduan[pengguna kami](https://support.metamask.io/hc/en-us/articles/4405497827355-User-guide-Tokens)). Ia sangat mudah dan jelas, dan mengurangkan secara mendadak bilangan langkah yang diperlukan, serta jumlah pendedahan kepada kontrak pintar pihak ketiga, untuk mendapatkan token yang menarik minat anda.


Pertukaran MetaMask kini tersedia di:


* rangkaian utama Ethereum
* Rantai Pintar BNB
* Avalanche C-Chain
* Polygon
* Optimisme
* Arbitrum.


![Panduan pertukaran pengguna MetaMask](https://support.metamask.io/hc/article_attachments/10023187570331)


### 
**Perkara yang perlu diketahui sebelum membuat pertukaran:**


* Walaupun sesebuah token mematuhi standard ERC-20, anda tidak patut membeli atau mendapatkan token tanpa **menjalankan kajian ke atasnya terlebih dahulu.** Salah satu ciri baharu mata wang kripto dan kewangan terpencar adalah sifat programatiknya; token tidak semestinya aset yang statik; ia mungkin mempunyai fungsi yang boleh mempengaruhi cara ia digunakan, atau cara ia mendatangkan kesan kepada dompet anda-- seperti i[ni,](https://www.reddit.com/r/CryptoCurrency/comments/owkokz/scam_alert_vera_tokens/) sebagai contoh. Sudah tentu, terdapat kaveat lain yang kurang berniat jahat: sebagai contoh, sesetengah token boleh diperolehi, tetapi untuk memanfaatkan kebergunaannya seperti yang dimaksudkan, anda perlu mempertaruhkannya pada platform tertentu.
* **Gelinciran** merupakan perubahan antara harga yang telah diketik dengan harga transaksi akhir yang akan diterima oleh Pertukaran MetaMask. Dengan sifat kecairan dan sifat turun naik kewangan terpencar dan mata wang kripto, harga boleh berubah dari saat ke saat; oleh itu, Pertukaran membenarkan sedikit perbezaan antara harga yang telah anda persetujui dengan harga akhir, untuk memastikan transaksi anda berjaya--tetapi tidak terlalu banyak, untuk melindungi anda daripada peningkatan atau penurunan yang mendadak.


![Panduan pertukaran pengguna MetaMask](https://support.metamask.io/hc/article_attachments/10023248340123)


* **Token tersuai** ialah apa yang MetaMask panggil token yang tidak biasa atau cukup meluas untuk berada dalam senarai standard token MetaMask, yang dikesan secara lalai apabila anda mempunyai rangkaian utama Ethereum ([dan segelintir rangkaian popular lain](https://support.metamask.io/hc/en-us/articles/360015489031)) dipilih sebagai rangkaian anda di MetaMask. Jika anda menukar beberapa token ke dalam dompet anda, tetapi tidak melihatnya (selepas beberapa minit--ingat, blok rantai adalah pantas, namun ia **tidak bertindak balas dengan serta-merta**), [cuba tambahkan token tersebut secara manual.](https://support.metamask.io/hc/en-us/articles/360015489031).
* **Artikel sokongan kami adalah untuk Pertukaran MetaMask sahaja**. Dalam erti kata lain, MetaMask menyediakan sokongan untuk pertukaran yang berlaku melalui penggunaan butang MetaMask Swaps. Jika anda melakukan swap secara langsung pada platform lain atau DEX lain, MetaMask mungkin memberikan beberapa orientasi atau panduan umum, tetapi **ia tidak boleh dianggap muktamad**; hubungi pasukan sokongan atau komuniti untuk pertukaran atau platform tempat anda bertukar-tukar untuk mendapatkan bantuan.



#### Ingat: MetaMask hanyalah perantara dalam pertukaran anda!


Apabila anda menggunakan Pertukaran MetaMask, ingatlah bahawa MetaMask bertindak sebagai agregator atau perantara: kami mengumpulkan sebut harga dan menawarkan anda yang paling berfaedah. Dari situ, anda boleh memutuskan sama ada untuk meneruskan transaksi dengan platform/pembekal kecairan yang sedia ada atau tidak. MetaMask tidak menyediakan kecairan, melaksanakan perdagangan atau menjual token kepada anda.



### Siap-sedia untuk bermula?


Tanpa mengira sama ada anda menggunakan Sambungan atau Peranti Mudah Alih MetaMask, dapatkan token yang anda inginkan hanya dengan beberapa klik -- atau ketik -- sahaja. 


Pada skrin aplikasi utama MetaMask, cari butang dengan beberapa anak panah dalam bentuk segi empat tepat bertanda 'Tukar'. Ketik pada butang itu!


Anda akan ditunjukkan skrin utama Pertukaran.


![Panduan pengguna MetaMask menukar jumlah](https://support.metamask.io/hc/article_attachments/10023293831451)


 


#### **Menyediakan Pertukaran anda**


* Pertama, pilih token yang anda miliki, yang anda sanggup 'belanjakan', menggunakan menu ke bawah pada bahagian atas.
* Di bawah lagi, pilih token yang ingin anda dapatkan menggunakan menu ke bawah kedua.
* Laraskan jumlah token pertama ke atas atau ke bawah sehingga anda selesa dengan jumlah yang akan dibelanjakan, dan jumlah yang akan anda perolehi.
* Di bahagian bawah skrin, terdapat butang "Dapatkan sebut harga". Ketik pada butang itu!


Anda akan melihat aplikasi tersebut menjalankan proses pencarian harga yang terbaik.  **Proses ini merupakan ramuan rahsia yang menjadikan Pertukaran MetaMask perkhidmatan pertukaran yang paling murah and terbaik**. Terdapat banyak perkara yang berlaku di sebalik tabir semasa anda melihat Pertukaran menjalankan carian.


Pertama sekali, Pertukaran sedang mencari merentas semua pertukaran token terpencar dan protokol pertukaran token untuk mendapatkan anda kadar pertukaran yang paling menguntungkan.


Pada masa yang sama, ia menjalankan transaksi ujian, menyemak untuk memastikan jika anda mengemukakan transaksi, ia berkemungkinan tinggi akan berjaya--dan jika tidak, pilihan tersebut akan ditapis keluar. **MetaMask sedang menyelamatkan pengguna di sini daripada mengalami kesusahan disebabkan transaksi yang gagal**: dengan fi gas rangkaian utama Ethereum dan kerumitan kontrak pintar token, transaksi yang gagal menyebabkan kerugian kewangan yang ketara, yang menambah ke atas penghinaan kod ralat yang tidak dapat difahami. Kadar kegagalan pertukaran adalah sangat rendah, dan penambahbaikan sedang dijalankan untuk menjadikannya hampir sifar.


Sesetengah pengguna yang teliti akan mendapati, pada skrin sebelumnya, di penjuru kiri sebelah bawah, terdapat pernyataan "3% gelinciran". Gelinciran merupakan satu lagi parameter yang digunakan oleh Pertukaran untuk kebaikan anda, dan ia diterangkan dengan lebih terperinci di atas.


Oleh itu, dengan pemecahan nombor DeFi selesai, anda mendapat skrin sebut harga:


### 


#### **Melaksanakan Pertukaran anda**


Terdapat banyak perkara yang berlaku di sini, tetapi jangan risau. Pertama sekali, di bahagian paling atas, anda akan mendapati bahawa Pertukaran sedang menjalankan semua tugas yang kami nyatakan sebelum ini secara berterusan, memastikan anda mendapat **harga dan ketersediaan yang terkini**.


Ciri utamanya terletak di bahagian tengah-tengah skrin: **jumlah token yang akan anda perolehi** (ingat tentang gelinciran) **berdasarkan sebut harga sebelumnya**. Anda boleh melihat butiran seperti kadar pertukaran, dan jika diingini, anda boleh mengetahui cara sebut harga dikira, serta tetapan gas lanjutan. Ia topik tersendiri yang berasingan dan menyeluruh (mula [di sini](https://support.metamask.io/hc/en-us/articles/4404600179227)), tapi itulah jumlah yang akan dikenakan oleh rangkaian tersebut, ditambah dengan bayaran MetaMask.   
**Jika anda sedia untuk bermula, leretkan butang Pertukaran itu merentas skrin!**



#### Mengapa token tukaran saya tidak muncul dalam dompet saya?


Seperti semua transaksi blok rantai, ia tidak bertindak balas dengan serta-merta, tetapi anda sepatutnya akan melihat token anda dalam dompet anda tidak lama selepas transaksi tersebut. Jika ia token yang luar biasa, atau atas sebarang sebab yang lain tidak muncul dalam dompet anda, ikuti arahan kami [di sini](https://support.metamask.io/hc/en-us/articles/360015489031) untuk tambahkannya.



#### 
**Masuk ke Alam Pertukaran**


Salah satu perkara yang hebat tentang MetaMask, dan salah satu sebab ia boleh menawarkan anda pengalaman menukar token yang tiada tandingannya, adalah kerana ia **dibina tanpa keutamaan untuk sebarang rangkaian**: asalkan rangkaian blok rantai yang anda sambungkan adalah serasi dengan Ethereum, konfigurasi MetaMask boleh ditetapkan untuk membolehkan ia berfungsi pada rangkaian tersebut.  
 Jadi?


Jadi **anda boleh menggunakan pertukaran MetaMask di rangkaian lain juga**. Anda tidak perlu berada di rangkaian utama Ethereum; **anda boleh menggunakan Pertukaran di Polygon, sebagai contoh**. Sewaktu rantaian sampingan dan rangkaian tersuai lain muncul dalam talian, cubalah. Pertukaran membolehkan anda bertukar token di mana-mana rangkaian yang serasi dengan Ethereum, secara terus dari dompet anda, tanpa perlu berhubung secara terus dengan platform pihak ketiga, sekali gus mengurangkan pendedahan anda kepada kontrak pintar yang berkemungkinan boleh digodam atau berniat jahat.


Anda juga mempunyai keupayaan, melalui Pertukaran, untuk mendapat token bukan Ethereum *di rangkaian utama*. Untuk maklumat lanjut, lihat artikel kami tentang token MATIC di Ethereum [di sini](https://support.metamask.io/hc/en-us/articles/4404417979035). Namun, ingat: **sentiasa menavigasi alam berbilang [melalui jambatan dan portal](https://support.metamask.io/hc/en-us/articles/4404424659995).**


 


### **FAQ**


[**Mengapakah sesetengah token tidak dijumpai di Pertukaran MetaMask?**](https://support.metamask.io/hc/en-us/articles/360059004712)


[**Bagaimana saya melihat harga pada masa pembelian bagi token yang dibeli melalui Pertukaran MetaMask**](https://support.metamask.io/hc/en-us/articles/360058615371)


[**Mengapakah pertukaran MetaMask saya gagal?**](https://support.metamask.io/hc/en-us/articles/360058994872)


[**Bagaimanakah saya membatalkan pertukaran yang belum selesai?**](https://support.metamask.io/hc/en-us/articles/360060419011)


[**Mengapakah butang Pertukaran MetaMask tidak tersedia / dikelabukan?**](https://support.metamask.io/hc/en-us/articles/360059410511)


**[Saya telah melakukan pertukaran, tetapi telah menerima jumlah token atau nilai fiat yang kurang daripada yang dijangkakan. Mengapa?](https://support.metamask.io/hc/en-us/articles/360059421651)**


[**Ralat semasa mendapatkan sebut harga**](https://support.metamask.io/hc/en-us/articles/360060329612)


[**Sokongan Uniswap dan tip mengesan kerosakan**](https://support.metamask.io/hc/en-us/articles/360053394291)


**[Panduan pengguna: rangkaian tersuai dan rantaian sampingan](https://support.metamask.io/hc/en-us/articles/4404424659995)**

