**Snelle links:**


* [Tokens automatisch detecteren](#h_01FWH48EA3JNK6V5JXCR6XVWZD)
* [Een token toevoegen via de zoekbalk](#h_01FWH48R495MR9DQEDHJ89QNDA)
* [Een custom token toevoegen](#h_01FWH492CHY60HWPC28RW0872H)
* [Een token verwijderen/verbergen](#h_01FWH499MRDT5QC4R3KNPQNRWB)
* [Het contractadres van een token vinden](#h_01FWKCA7MJG5HT2MSZZ8DJ0QCF)
* [Een token toevoegen via de block explorer](#h_01FWH752DWRBMH57M6DZRFSPQD)
* [Een token toevoegen via een coin listingsite](#h_01G13EJA2ZSJD1A743FVNCASNS)
* [De Portfolio Dapp gebruiken](#h_01GF6GCVM0QAY6CS56XNS2RNET)


Normaal gesproken toont MetaMask op je accountpagina de standaard ERC-20-tokens (of [standaardtokens](https://ethereum.org/en/developers/docs/standards/tokens/erc-20/)) die je bezit. MetaMask houdt, door de toename van tokens op Ethereum en andere netwerken, echter geen uitputtende lijst bij, maar je kunt de ERC-20-conforme tokens die je bezit, wel toevoegen.


Er zijn twee verschillende manieren om niet-beursgenoteerde tokens toe te voegen aan je MetaMask-wallet.


Als eerste kun je een geavanceerde functie inschakelen waarmee [automatisch tokens worden gedetecteerd](#h_01FWH48EA3JNK6V5JXCR6XVWZD) die op jouw adres geregistreerd staan, en die deze dan aan je wallet toevoegt. Hierbij worden tokenlijsten vanuit verschillende community's gebruikt. **MetaMask houdt geen eigen lijst bij van 'geaccepteerde' of 'geldige' tokens**. Als je voor deze optie kiest, zorg dan dat je altijd voorzichtig bent met onbekende tokens.


1. Doe geen zaken met, of koppel je wallet niet aan websites die je niet kent, waar je geen onderzoek naar hebt gedaan, of waarvan je denkt dat ze mogelijk niet betrouwbaar zijn.
2. Trek een token die je als airdrop hebt ontvangen of niet kent, altijd in twijfel en doe grondig onderzoek voordat je ermee aan de slag gaat. Meer informatie over beste praktijken voor tokenveiligheid [hier](https://support.metamask.io/hc/en-us/articles/4403988839451).
3. Als je probeert te handelen met de token en je transactie mislukt, waarbij de block explorer een door de scammer geschreven foutmelding geeft die je naar een website leidt, is dit waarschijnlijk een phishing-site, dus klik NIET op deze link.
4. Blijf op de hoogte van manieren waarop oplichters proberen om je fondsen te stelen . Besef dat er geen garantie is dat wat je online leest betrouwbare informatie is.


 


Tokens verbeterd detecteren
---------------------------



#### Alleen beschikbaar op bepaalde netwerken!


Tokens verbeterd detecteren is alleen beschikbaar op:


* Ethereum-mainnet
* Avalanche
* BNB Smart Chain
* Polygon





Extensie Mobiel


Klik op de identicon in de rechterbovenhoek, ga naar 'Instellingen' en dan naar 'Beveiliging en privacy' en zorg dat het is ingeschakeld.


![Verbeterd automatisch tokens detecteren MetaMask](https://support.metamask.io/hc/article_attachments/12675680659867)


Je kunt dit altijd later uitschakelen, als dat nodig is.




Klik op het hamburgerpictogram linksboven op de homepage, en zoek dan naar 'Instellingen'. Ga van hieruit naar 'Geavanceerd', en scrol tot je de knop tokens detecteren vindt.


![Verbeterd automatisch tokens detecteren MetaMask Mobile](https://support.metamask.io/hc/article_attachments/12675759226523)




**Zodra je tokens detecteren hebt ingeschakeld, ga terug naar je activalijst, en vernieuw indien nodig. Hopelijk zijn alle tokens die je eerder niet zag, er nu wel.**


*Let op: tokens detecteren vindt plaats op Ethereum-mainnet, ongeacht of deze instelling aan of uit staat; verbeterd tokens detecteren breidt deze functie alleen uit naar de hierboven genoemde extra netwerken.*


 


Een token handmatig toevoegen via een zoekopdracht
--------------------------------------------------




Extensie Mobiel


Om je tokens te zien, klik je op het tabblad **Activa**. Je tokens moeten op dit tabblad worden weergegeven. Als dat niet zo is, en automatisch tokens detecteren de tokens dus niet heeft gevonden, klik je onderaan op 'Token importeren'.


Door hierop te klikken, wordt een zoekbalk geopend:


1. Typ letters of woorden die in de naam van de token voorkomen. Als je bijvoorbeeld naar Chainlink (Symbool: LINK) wilt zoeken, typ je "LI" in de zoekbalk en krijg je alle suggesties te zien.
2. Selecteer de relevante token en klik op **Volgende**. (Als je een token hebt geselecteerd, licht de rand van de knop blauw op)
3. Klik op **Token toevoegen** om verder te gaan. Hierna word je naar je accountpagina gebracht. De token die je zojuist hebt toegevoegd, staat nu in de lijst.


![Token Metamask-extensie importeren](https://support.metamask.io/hc/article_attachments/10083563135259)




1. Op de pagina van je wallet vind je onderaan het scherm de link 'Tokens importeren'.
2. Hierdoor krijg je de zoekbalk te zien. Typ de naam van de token die je wilt toevoegen.
3. Als je de token ziet, tik je erop om het te selecteren. Scrol dan naar beneden, tot je de knop 'Importeren' ziet.


![Token Metamask Mobile importeren](https://support.metamask.io/hc/article_attachments/10084919030939)


De token wordt nu weergegeven onder de activa van je account.




 


Tokens verbergen
----------------


Als je tokens hebt toegevoegd, kun je ze uit je lijst met activa verwijderen.




Extensie Mobiel


Op de pagina van je wallet, klik je in het tabblad 'Activa' op de token die je wilt verwijderen.


Klik hier op de drie stippen in de rechterbovenhoek, en vervolgens op 'Verbergen'.


![Token extensie verbergen](https://support.metamask.io/hc/article_attachments/10085954910491)




Voor zowel iOS en Android, druk lang op de token. Hierdoor zie je de optie om deze te verwijderen:


![Token mobiel verbergen](https://support.metamask.io/hc/article_attachments/10085341425307)




 **Als de token die je zocht niet bij de meest populaire tokens hoort, kan het zijn dat de zoekopdracht de gevraagde token niet laat zien.** In dit geval kun je handmatig [een custom token toevoegen](#h_01FWH492CHY60HWPC28RW0872H).


 


Custom tokens toevoegen
-----------------------




Extensie Mobiel


1. Klik op 'Tokens importeren' onderaan het tabblad 'Activa' op de homepage van je wallet.
2. Ga bovenaan naar het tabblad 'Custom token', en voer in het eerste veld het tokenadres in. Kijk[hieronder](#h_01FWKCA7MJG5HT2MSZZ8DJ0QCF) als je niet weet waar je dit kunt vinden.
3. In de meeste gevallen zullen het tokensymbool en het tokendecimaal automatisch worden ingevuld.   
Zo niet, ga dan naar de block explorer van het netwerk en zoek de token. Waarschijnlijk worden het symbool en de decimalen weergegeven.


![Zoek details custom token](https://support.metamask.io/hc/article_attachments/10106350735131)


Als je de gegevens van de token nog steeds niet kunt vinden, probeer je online de documentatie van de token te vinden.


4. Klik op 'Custom token toevoegen' om verder te gaan.
5. Je krijgt nu een pagina te zien waarin wordt gevraagd te bevestigen dat je de token wilt toevoegen.   
Als je op 'Tokens importeren' klikt, wordt de tokensoort toegevoegd aan je wallet.


![Custom token Metamask-extensie importeren](https://support.metamask.io/hc/article_attachments/10106386660251)




1. De link 'Tokens importeren' vind je op de homepage van je wallet. Tik erop, en je ziet het menu om tokens toe te voegen.
2. Ga naar het tabblad 'Custom token'. Je ziet drie velden waarin wordt gevraagd naar het contractadres van de token, het symbool en de 'Token-precisie' (bijv. hoeveel decimalen de token heeft).
3. [Plak het tokenadres](#h_01FWKCA7MJG5HT2MSZZ8DJ0QCF) in het eerste veld. Het symbool en de decimalen moeten automatisch worden ingevuld. Als dit niet gebeurt, ga je naar de block explorer van het netwerk en zoek je de token zelf. Op die pagina kun je makkelijk het symbool en de decimalen vinden.


![Zoek details custom token mobiel](https://support.metamask.io/hc/article_attachments/10107023572891)


4. Tik op 'Importeren' om het aan je wallet toe te voegen. Je wordt weer omgeleid naar de homepage van je wallet, waar je het kunt zien op het tabblad 'Tokens'.


![Import_custom_token_MetaMask_mobile.gif](https://support.metamask.io/hc/article_attachments/10107024797979)




 


Wat als ik het tokenadres niet weet?
------------------------------------


Bekijk [dit artikel](https://support.metamask.io/hc/en-us/articles/360059683451) voor een aantal verschillende manieren om het te vinden.


Je kunt het contractadres van de tokens ook vragen aan de persoon die je de tokens stuurt.


**Houd er rekening mee dat als iemand beweert dat hij je tokens heeft gestuurd, maar hij je het tokenadres of de transactiehash (een unieke transactie-ID) niet kan doorsturen, de kans bestaat dat de tokens eigenlijk niet zijn verstuurd.**


 


Tokens toevoegen via een block explorer
---------------------------------------



> Opmerking: Naast Etherscan werkt dit met de meeste grote block explorers, waaronder [BscScan](https://bscscan.com/), [Polygonscan](https://polygonscan.com/), [Snowtrace](https://snowtrace.io/) enz., omdat ze over het algemeen een soortgelijk ontwerp hebben.


1. Ga naar de block explorer.
2. Zoek je token. Je kunt dit ook doen via de link 'Tokens' in de menubalk.
3. Klik rechts bovenaan in het profieloverzicht op de knop 'Meer'.
4. Klik op 'Token toevoegen aan MetaMask (Web3)'


![token toevoegen met block explorer](https://support.metamask.io/hc/article_attachments/10107351855643)


5. MetaMask verschijnt, en vraagt je om te bevestigen dat je de token wilt toevoegen.


![token toevoegen Metamask-notificatie](https://support.metamask.io/hc/article_attachments/10107367917339)


 


Hoe je een token toevoegt meteen coin listingsite
-------------------------------------------------


Sites zoals CoinGecko of CoinMarketCap bieden MetaMask-integratie waarmee je een token rechtstreeks aan MetaMask kunt toevoegen vanuit de vermelding op hun site.


Ga hiervoor naar een van deze sites en zoek de token die je wilt toevoegen met behulp van de zoekbalk. Zoek dan het contractadres en klik op de MetaMask-vos. Er verschijnt een prompt die bevestigt dat je een token aan je wallet wilt toevoegen.


![Add_token_to_MetaMask_from_coin_listing_site2.gif](https://support.metamask.io/hc/article_attachments/10108047973147)



#### Opmerking


**Op MetaMask Mobile, zorg ervoor dat je de site opent via de in-app browser** in plaats van de standaard browser van je toestel. Dit is de enige manier om toegang te krijgen tot weblinks die integreren met MetaMask zoals je dat kunt doen op je desktop browser met behulp van extensie.



Deze methode maakt het ook mogelijk de token op verschillende netwerken toe te voegen, afhankelijk van de vraag of een overeenkomstig smart contract op dat netwerk is ingezet door de eigenaars van de token. Klik op de drie puntjes naast het contractadres om een ander netwerk te selecteren, en klik vervolgens op de vos om de token aan dat netwerk toe te voegen.


De Portfolio Dapp gebruiken
---------------------------


De [Portfolio Dapp](https://portfolio.metamask.io/) is een nieuw, Metamask-geassocieerd platform dat je tokensaldi verzamelt en weergeeft. In onze context, zodra je je wallet verbindt, **detecteert** en geeft het automatisch de meerderheid van tokens weer.


Het enige dat je hoeft te doen is de link volgen en je wallet te verbinden. Zie [onze artikelen](https://support.metamask.io/hc/en-us/sections/8324102004763-Portfolio) over hoe je de dapp kunt gebruiken als je meer begeleiding nodig hebt.

