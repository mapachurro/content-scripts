### 
**Je kunt alleen geïmporteerde accounts** en externe accounts verwijderen die je met je privésleutels of JSON hebt geïmporteerd (zoals een hardware-wallet).


Accounts die je hebt toegevoegd met behulp van de knop 'Account aanmaken' in MetaMask kunnen niet worden verwijderd. Zie [hieronder](#h_01G04RAQEGEFCA0Z74S4PANNDV) voor meer informatie en een mogelijke oplossing.




Extensie Mobiel


Ga naar **Mijn accounts** door te klikken op het account-pictogram rechtsboven. Hier zie je alle accounts die je hebt geïmporteerd. Naast de naam staat meestal een label.


![MetaMask_extension_iported_wallet_tag.png](https://support.metamask.io/hc/article_attachments/9336162513435/MetaMask_extension_iported_wallet_tag.png)


Klik of tik op het geïmporteerde account en de accountweergave wordt geopend. Tik of klik rechts in het menu op de 3 verticale stippen. Hierdoor wordt het vervolgkeuzemenu geopend, en verschijnt de optie **Account verwijderen**:


![how_to_remove_an_account_from_your_metamask_wallet.gif](https://support.metamask.io/hc/article_attachments/9336581400603/how_to_remove_an_account_from_your_metamask_wallet.gif)




1. Tik op de naam van je account, om het selectiescherm voor het account te openen. Het maakt niet uit welk account je momenteel hebt geselecteerd.


Scrol in dit scherm naar beneden, totdat je het geïmporteerde account vindt dat je wilt verwijderen. Ze zijn gemakkelijk te herkennen aan het label 'Geïmporteerd' dat naast de accountnaam staat.
2. Houd de accountnaam ingedrukt, totdat de optie verschijnt om het account te verwijderen. Wanneer je bevestigt, verdwijnt het onmiddellijk uit je MetaMask.


![how_to_remove_an_account_from_your_metamask_wallet_mobile.gif](https://support.metamask.io/hc/article_attachments/9345455292059)




 



#### Hoe verwijder ik aangemaakte accounts?


Het is momenteel niet mogelijk om [**aangemaakte**](https://support.metamask.io/hc/en-us/articles/360015289452) accounts te verwijderen. Aangemaakte accounts zijn accounts die worden weergegeven als 'Account 2', etc. als je op 'Account aanmaken' klikt. Als je deze echt wilt verwijderen, moet je MetaMask van je apparaat verwijderen (Extensie of Mobiel), het opnieuw installeren en je [wallet herstellen via je geheime herstelzin](https://support.metamask.io/hc/en-us/articles/360015289612). **Doe dit echter NIET als je je geheime herstelzin niet hebt**. Zonder deze herstelzin heb je, als je hem opnieuw installeert, geen toegang meer tot je wallet. Als je dit doet, houd dan rekening met het volgende:


* Hierdoor wordt het account niet verwijderd, maar is het gewoon niet meer *zichtbaar* in MetaMask. Als je een account aanmaakt dan staat het adres permanent op de blockchain, en kan het [niet worden verwijderd](https://support.metamask.io/hc/en-us/articles/360042515731-How-can-I-delete-my-MetaMask-wallet-#:~:text=Due%20to%20the%20nature%20of%20the%20blockchain%2C%20users%20cannot%20permanently%20delete%20an%20account%20on%20the%20Ethereum%20network.%20If%20you%20no%20longer%20want%20to%20use%20MetaMask%2C%20simply%20uninstall.%C2%A0).
* Als je je wallet herstelt via je geheime herstelzin, voegt MetaMask automatisch de eerder aangemaakte accounts opnieuw toe, als ze ETH hebben. Meer informatie vind je [hier](https://support.metamask.io/hc/en-us/articles/360015289612-How-to-restore-your-MetaMask-wallet-from-Secret-Recovery-Phrase#:~:text=What%20about%20restoring,this%20guide.).
* De geïmporteerde accounts en/of hardware-wallets worden dan ook verwijderd. Zorg ervoor dat je de privésleutel/seed phrase (of geheime herstelzin als het een ander MetaMask-account betreft) hebt opgeslagen, want anders kun je deze niet meer openen.


