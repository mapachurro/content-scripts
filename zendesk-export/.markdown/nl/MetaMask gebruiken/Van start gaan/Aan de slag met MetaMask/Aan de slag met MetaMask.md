![mceclip0.png](https://support.metamask.io/hc/article_attachments/4406122968091/mceclip0.png)


 


**Wat is MetaMask?**
====================


**Openbare blockchains zoals Ethereum zijn de volgende evolutie van internet databases, en MetaMask is de volgende evolutie van de browser.**


MetaMask is een browserextensie en mobiele app, waarmee je je privésleutels voor Ethereum kunt beheren. Het is een wallet voor Ether en andere tokens, en je kunt het gebruiken om met gedecentraliseerde toepassingen of *dapps* te communiceren. In tegenstelling tot andere wallets slaat MetaMask je e-mailadres, wachtwoord, geheime herstelzin of privésleutels niet op. Je crypto-identiteit ligt dus volledig in jouw handen.



#### Nieuw bij crypto en web3?


Ga naar [MetaMask Learn](https://learn.metamask.io/) voor een eenvoudige leerervaring, speciaal ontworpen voor nieuwkomers in web3. Het is volkomen gratis, beschikbaar in meerdere talen, en bevat nuttige hulpmiddelen zoals simulaties om je te helpen je weg te vinden met MetaMask.



### **Voor meer gedetailleerde informatie over specifieke onderwerpen, zoals blockchain-technologie, tokens, swaps, Layer 2-netwerken en nog veel meer, scroll je naar beneden, naar 'Volgende stappen'.**


 



 


**MetaMask installeren:**
-------------------------




Browserextensie Mobiele app




**Chrome**

1. Ga naar <https://metamask.io/>
2. Klik in de menubalk op 'Downloaden'.
3. Klik op 'MetaMask installeren voor Chrome'. Je wordt naar de Chrome Web Store gestuurd.


![MetaMask Chrome installeren](https://support.metamask.io/hc/article_attachments/9914368739099)


4. Klik op 'Toevoegen aan Chrome'.
5. In het pop-upscherm klik je op 'Extensie toevoegen'.


![MetaMask Chrome installeren](https://support.metamask.io/hc/article_attachments/9914368713115)


 


MetaMask wordt automatisch geopend, nadat je de MetaMask-extensie hebt toegevoegd. Door in de rechterbovenhoek van het scherm op het puzzelstuk-icoontje te klikken en daarna op het prikbordspeld-icoontje te klikken, zorg je ervoor dat het in je werkbalk gemakkelijk toegankelijk is.





**Firefox**

1. Ga naar <https://metamask.io/>
2. Klik op 'Downloaden'
3. Klik op 'MetaMask installeren voor Firefox'.
4. In het nieuwe venster dat wordt geopend, klik je op 'Toevoegen aan Firefox'


![MetaMask Firefox installeren](https://support.metamask.io/hc/article_attachments/9914790810139)


5. Klik op de pop-up op “Toevoegen”


![MetaMask Firefox installeren](https://support.metamask.io/hc/article_attachments/9914739324187)


**OPMERKING: Schrik niet van het feit dat de Firefox-plugin wordt vermeld als zijnde gepubliceerd door "danfinlay, kumavis"; zij zijn een paar van de hoofdpersonen achter MetaMask!**


Nadat je de MetaMask-extensie hebt toegevoegd, word je naar je browserpagina teruggebracht. MetaMask wordt in je browser weergegeven. Klik erop om MetaMask te openen.


 





**Edge**

1. Ga naar <https://metamask.io/>
2. Klik op 'Downloaden'.
3. Klik op 'MetaMask installeren voor Edge'.
4. Klik in het nieuwe venster dat wordt geopend op "Get".


![MetaMask Edge installeren](https://support.metamask.io/hc/article_attachments/9915320203291)


5. Klik op de pop-up op "Extensie toevoegen".


![MetaMask Edge installeren](https://support.metamask.io/hc/article_attachments/9915303914395)


MetaMask wordt automatisch geopend, nadat je de MetaMask-extensie hebt toegevoegd. Je kunt er ook voor zorgen dat het gemakkelijk toegankelijk is in je werkbalk door te klikken op het puzzelpictogram rechtsboven in het scherm, te klikken op de 3 puntjes naast de MetaMask-extensie en "Toon in werkbalk" te selecteren.





**Brave**

1. Ga naar <https://metamask.io/>
2. Klik op 'Downloaden'.
3. Klik op 'MetaMask installeren voor Chrome'. Dit is geen fout. Brave is een op Chromium gebaseerde browser die met Chrome de Web Store deelt.
4. Klik, in de Chrome Store die wordt geopend, op 'Toevoegen aan Brave'.


![MetaMask Brave installeren](https://support.metamask.io/hc/article_attachments/9914849811483)


5. In het pop-upscherm dat verschijnt, klik je op 'Extensie toevoegen'.


![MetaMask Brave installeren](https://support.metamask.io/hc/article_attachments/9914911337499)


Nadat je de MetaMask-extensie hebt toegevoegd, word je naar je browserpagina teruggebracht. MetaMask wordt in je browser weergegeven. Je kunt erop klikken om MetaMask te openen.







Ten eerste: **download MetaMask alleen via de officiële app store** die geschikt is voor je apparaat/OS. Er zijn gekloonde versies van MetaMask die geprogrammeerd zijn om je geheime herstelzin te kopiëren zodra die gegenereerd is. Om te voorkomen dat je slachtoffer wordt van deze zwendel, moet je ervoor zorgen dat je de officiële MetaMask-app uit de app store op je apparaat downloadt, en niet van een andere bron.




**iOS**

1. Open de App Store en tik rechtsonder op de knop Zoeken. Voer in de zoekbalk MetaMask in.


![MetaMask iOS installeren](https://support.metamask.io/hc/article_attachments/9915602462491)


2. Klik op 'Downloaden', of tik op de naam van de app voor meer details. Doorloop het downloadproces zoals gebruikelijk is in de App Store.
3. Als de app is geïnstalleerd, open je het en volg je de instructies om een wallet aan te maken.
4. Bewaar je geheime herstelzin op een veilige plaats offline!





**Android**

1. Open de Play Store en zoek naar 'MetaMask'. **De officiële MetaMask-app lijkt op de onderstaande screenshot. Wees HEEL VOORZICHTIG dat je geen namaak MetaMask-app installeert! Zoek naar degene met 10M+ downloads.**


![MetaMask Android installeren](https://support.metamask.io/hc/article_attachments/9915891139227)


2. Tik op 'Installeren' en wacht tot het proces is voltooid.
3. Als de app is geïnstalleerd, open je het en volg je de instructies om een wallet aan te maken.
4. Bewaar je geheime herstelzin op een veilige plaats offline!







Je kunt ook in de extensie-store van de verschillende browsers naar MetaMask zoeken. De keuze is aan jou!


Je privacy-instellingen configureren
------------------------------------


Als je de MetaMask-extensie installeert, kun je de privacy-instellingen een voor een aanpassen, zodat de app is ingesteld volgens jouw privacyvoorkeuren.


Om dit te doen druk je gewoon op de knop "Geavanceerde configuratie" in het instellingsproces van de wallet. Hier kun je instellingen aan/uitschakelen, waaronder:


* Phishing-detectie
* Inkomende transacties
* Aanvullende informatie over tokenprijzen uit bronnen van derden
* De [standaard RPC-provider](https://metamask.zendesk.com/hc/en-us/articles/5378119120667)
* Token autodetectie
* Batch aanvragen accounts
* Aangepaste IPFS-gateway.


![MetaMask_Advanced_Configuration.gif](https://support.metamask.io/hc/article_attachments/12334331680539)


Maak je geen zorgen als je niet zeker bent tijdens de installatie: als je portefeuille eenmaal operationeel is, kun je dezelfde instellingen op elk moment raadplegen in *Instellingen > Beveiliging en privacy*.


### **Machtigingen voor extensie**


Als je MetaMask aan je browser toevoegt, kan het zijn dat je jezelf afvraagt waarom je een extensie toestemming moet geven om **'alle gegevens op de websites die je bezoekt, te kunnen lezen en wijzigen'**. Luister goed, want het antwoord is nogal technisch:


Om dapps (gedecentraliseerde applicaties) toegang te verlenen tot de blockchain, moet MetaMask in elke pagina een [Web3](https://web3js.readthedocs.io/en/1.0/)-JavaScript-object invullen. Door dit te doen, **wijzigt het de website niet**, maar verleent het deze toegang tot het netwerk. Voor een vollediger uitleg hiervan, zie [hier](https://metamask.zendesk.com/hc/en-us/articles/12412707939611).


Als je nog steeds niet overtuigd bent, kun je even experimenteren met je browser door je [MetaMask](https://support.metamask.io/hc/en-us/articles/360015289672-Sandboxing-MetaMask) te sandboxen: maak een [apart browserprofiel](https://metamask.zendesk.com/hc/en-us/articles/12174759849371) aan en installeer MetaMask alleen daar. Zo kun je vertrouwd raken met MetaMask en Web3, in een omgeving die los staat van je bestaande webidentiteit.


Maar er is geen twijfel over dat je met MetaMask veilig kunt surfen. Welkom, je bent nu deel van de meer dan 30 miljoen MetaMask-gebruikers van over de hele wereld!


#### 


**Volgende stappen**
--------------------


### [**Leer de basisbegrippen van blockchain en Ethereum**](https://metamask.zendesk.com/hc/en-us/articles/360015489611)


### **[Gebruikershandleiding: Geheime herstelzin](https://metamask.zendesk.com/hc/en-us/articles/4404722782107)**


### **[Gebruikershandleiding: Gas](https://metamask.zendesk.com/hc/en-us/articles/4404600179227)**


### **[Gebruikershandleiding: Dapps](https://metamask.zendesk.com/hc/en-us/articles/4405506066331)**


### **[Gebruikershandleiding: Swaps](https://metamask.zendesk.com/hc/en-us/articles/4405093054363)**


### **[Gebruikershandleiding: Tokens](https://metamask.zendesk.com/hc/en-us/articles/4405497827355)**


### **[Gebruikershandleiding: Custom netwerken en sidechains](https://metamask.zendesk.com/hc/en-us/articles/4404424659995)**


### **[Gebruikershandleiding: Probleemoplossing](https://metamask.zendesk.com/hc/en-us/articles/4406430256539)**


### **[Veldgids voor bruggen](https://metamask.zendesk.com/hc/en-us/articles/4836913606683-Field-Guide-to-Bridges)**


### **[Hub voor hardware-wallets](https://metamask.zendesk.com/hc/en-us/articles/4408552261275)**

