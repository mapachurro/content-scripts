**Linkuri rapide:**


* [Detectare automată a tokenilor](#h_01H0FM28XKXFX6JRF5ZY3SHVM3)
* [Adăugarea unui token utilizând bara de căutare](#h_01H0FM3KS3ZR5XRXG3APACQEWQ)
* [Adăugarea unui token personalizat](#h_01H0FM3ZS97XG9P9B8CSMF7NEW)
* [Eliminarea/ascunderea tokenilor](#h_01H0FM4C53454Q73DBJYDY27HV)
* [Găsirea adresei de contract a tokenului](#h_01H0FM4X0RFG61TT8YA40GK3ZF)
* [Adăugarea unui token utilizând exploratorul blockchain](#h_01H0FM579W4PJN43XDH9QH77KR)
* [Adăugarea unui token folosind un site de listare a monedelor](#h_01H0FM5JF76QRVCMBCAWX55E22)
* [Utilizarea Portfolio Dapp](#h_01H0FM5VV6FYDRJJP8N7DK0EQT)


În mod normal, MetaMask afișează tokenii standard ERC-20 (sau [tokenii standard](https://ethereum.org/ro/developers/docs/standards/tokens/erc-20/)) pe care îi deții pe pagina contului tău. Cu toate acestea, odată cu proliferarea tokenilor pe Ethereum și alte rețele, MetaMask nu deține o listă oficială a acestora, dar îți permite să adaugi orice token compatibil ERC-20 pe care îl deții. 


Există două moduri diferite de a adăuga tokeni nelistați în portofelul MetaMask:  
  
În primul rând, poți activa o funcție avansată care detectează automat tokenii aflați în contul tău și îi adaugă în portofel. Aceasta va folosi liste de tokeni agregați din diverse liste ale comunităților; **MetaMask nu deține o listă proprie de tokeni „acceptați” sau „valizi”**. Dacă alegi această opțiune, reține că ar trebui să fii întotdeauna precaut în ceea ce privește tokenii necunoscuți.


1. Nu interacționa și nu îți conecta portofelul la niciun site web cu care nu ești familiarizat, pe care nu l-ai verificat și care nu îți dă motive să crezi că ar fi de încredere.
2. Întotdeauna verifică de două ori un token primit prin airdrop sau orice token necunoscut și asigură-te că este legitim înainte de a interacționa cu el. Vezi mai multe despre cele mai bune practici pentru siguranța tokenilor, [aici.](https://support.metamask.io/hc/en-us/articles/4403988839451)
3. Dacă încerci să faci o tranzacție folosind un token și tranzacția eșuează, iar exploratorul blockchain afișează o eroare scrisă de hacker care te direcționează către un site web, acesta este probabil un site de phishing, așa că NU apăsa pe acest link.
4. Fii informat despre modalitățile prin care hackerii încearcă să-ți fure fondurile. Fii conștient că nu există întotdeauna măsuri de protecție adecvate pentru ca informațiile pe care le vezi pe web să merite încredere.


#### Detectare îmbunătățită a tokenilor



#### Este disponibilă doar pe anumite rețele!


Detectarea îmbunătățită a tokenilor este disponibilă numai pe:


* Rețeaua principală Ethereum
* Avalanche
* BNB Smart Chain
* Polygon





Extensie Mobil


Apasă pe simbolul din colțul din dreapta sus, navighează la „Setări”, apoi „Securitate și confidențialitate” și asigură-te că e activat comutatorul.


![Enhanced automatic token detection MetaMask](https://support.metamask.io/hc/article_attachments/12675680659867)


Poți activa opțiunea și mai târziu dacă ai nevoie.




Apasă pe cele trei dungi orizontale din stânga sus a paginii de pornire, apoi du-te la „Setări”. De aici, accesează „Avansate” și derulează până găsești comutatorul de detectare a tokenului.


![Enhanced automatic token detection MetaMask Mobile](https://support.metamask.io/hc/article_attachments/12675759226523)




**După ce ai activat detectarea tokenilor, revino la lista de fonduri și reîncarcă pagina dacă este necesar - să sperăm că toți tokenii pe care nu îi vedeai înainte sunt acum acolo.**


*Reține că detectarea tokenilor are loc pe rețeaua principală Ethereum indiferent dacă această setare este activată sau dezactivată; detectarea îmbunătățită a tokenilor doar extinde această funcție pentru a acoperi rețelele suplimentare enumerate mai sus.*


Adăugarea manuală a unui token prin funcția de căutare
------------------------------------------------------




Extensie Mobil


Pentru a-ți vedea tokenii, apasă pe secțiunea **Fonduri**. Tokenii tăi ar trebui să fie vizibili în această secțiune. Dacă nu sunt, iar detectarea automată a tokenului nu îi preia, atunci apasă pe „Importă token” în partea de jos.


Apăsând aici, vei ajunge la o bară de căutare:


1. Introdu litere conținute în tokenul pe care dorești să-l cauți. De exemplu, dacă aș dori să caut Chainlink (Simbol: LINK), scriu doar „LI” în bară, iar bara de căutare va returna toate sugestiile.
2. Selectează tokenul de care ești interesat și apasă **Next** pentru a continua. (De îndată ce selectezi un token, chenarul butonului va fi evidențiat în albastru)
3. Apasă pe **Adaugă token** pentru a continua. Apoi vei fi redirecționat către pagina contului tău. Tokenul pe care tocmai l-ai adăugat va fi afișat.


![Import token MetaMask Extension](https://support.metamask.io/hc/article_attachments/10083563135259)


 




1. Pe pagina portofelului tău, apasă pe „Importă tokeni” în partea de jos a ecranului.
2. Aceasta va afișa bara de căutare. Introdu numele tokenului pe care dorești să-l adaugi.


3. Când găsești tokenul, apasă pe el pentru a-l selecta și apoi derulează în jos, astfel încât să vezi butonul „Importă”.


![Import token MetaMask Mobile](https://support.metamask.io/hc/article_attachments/10084919030939)


Tokenul va fi afișat acum în fondurile tale.




Cum să ascunzi tokeni
---------------------


Odată adăugat, poți elimina tokenul din lista ta de fonduri.




Extensie Mobil


Pe pagina portofelului tău, găsește secțiunea „Fonduri” și apasă pe tokenul pe care dorești să-l elimini.


De aici, apasă pe cele trei puncte din colțul din dreapta sus, apoi pe „Ascunde”.


![Hide token extension](https://support.metamask.io/hc/article_attachments/10085954910491)




Atât pentru iOS, cât și pentru Android, apasă lung pe token. Aceasta va afișa opțiunea de eliminare:


![Hide token mobile](https://support.metamask.io/hc/article_attachments/10085341425307)




Dacă tokenul pe care îl cauți nu se numără printre tokenii cei mai populari, bara de căutare poate să nu returneze tokenul dorit. În acest caz, poți să-l adaugi ca token personalizat (manual).


Cum să adaugi un token personalizat
-----------------------------------




Extensie Mobil


1. Apasă pe „Importă tokeni”, aflat în partea de jos a secțiunii „Fonduri” de pe pagina de pornire a portofelului.
2. Apasă pe „Token personalizat”, în partea de sus, apoi introdu adresa tokenului în primul câmp. Vezi [mai jos](https://support.metamask.io/hc/en-us/articles/360015489031-How-to-add-unlisted-tokens-custom-tokens-in-MetaMask#h_01FWKCA7MJG5HT2MSZZ8DJ0QCF) dacă nu știi unde să găsești asta.
3. În cele mai multe cazuri, simbolul tokenului și zecimala se vor completa automat. Dacă nu, du-te la exploratorul blockchain al rețelei și găsește tokenul. Cel mai probabil, acolo vor fi afișate simbolul și zecimalele.


![Find custom token details](https://support.metamask.io/hc/article_attachments/10106350735131)


Dacă tot nu poți găsi detaliile tokenului, încearcă să găsești documentația token-ului printr-o căutare pe web.


      4. Apasă pe „Adaugă token personalizat” pentru a continua.


      5. Acum vei vedea o pagină care îți cere să confirmi că dorești să adăugi tokenul. Când apeși pe            „Importă tokeni”, token-ul va fi adăugat în portofel.


![Import custom token MetaMask Extension](https://support.metamask.io/hc/article_attachments/10106386660251)




1. Găsește secțiunea „Importă tokeni” de pe pagina de pornire a portofelului. Apasă pentru a afișa meniul pentru adăugarea de tokeni.
2. Treceți la secțiunea „Token personalizat”. Acum vei vedea trei câmpuri care solicită adresa contractului, simbolul acestuia și „Token of Precision” (adică la câte zecimale poate ajunge).
3. Găsește adresa tokenului și insereaz-o în primul câmp. Simbolul și zecimalele ar trebui să se completeze automat. Dacă nu, du-te la exploratorul blockchain al rețelei și caută tokenul. Pe pagina sa, poți găsi cu ușurință simbolul și zecimalele.


![Find custom token details mobile](https://support.metamask.io/hc/article_attachments/10107023572891)


4. Apasă „Importă” pentru a-l adăuga în portofel. Vei fi redirecționat înapoi la pagina de pornire a portofelului și îl vei putea vedea în secțiunea „tokeni”.


![Import_custom_token_MetaMask_mobile.gif](https://support.metamask.io/hc/article_attachments/10107024797979)




Ce se întâmplă dacă nu știu adresa tokenului?
---------------------------------------------


Aruncă o privire la [acest articol](https://support.metamask.io/hc/en-us/articles/360059683451) pentru a vedea câteva modalități de a-l găsi.


De asemenea, poți cere adresa de contract a tokenului persoanei care îți trimite fonduri.


**Te rog reține: dacă cineva susține că ți-a trimis tokeni, dar nu îți poate furniza adresa tokenului sau ID-ul tranzacției (Hash), este posibil să nu fi făcut acest lucru.**


Cum să adaugi un token folosind un explorator blockchain
--------------------------------------------------------



> 
> *Notă: Pe lângă Etherscan, acest lucru va funcționa cu majoritatea exploratorilor blockchain, inclusiv* [*BscScan*](https://bscscan.com/)*,* [*Polygonscan*](https://polygonscan.com/)*,* [*Snowtrace*](https://snowtrace.io/) *etc., deoarece au, în general, un design similar.*
> 


1. Accesează exploratorul blockchain.
2. Caută tokenul dorit. De asemenea, poți accesa linkul „Tokens” din bara de meniu.
3. Apasă pe butonul „More” din partea dreaptă sus a sumarului profilului de token.
4. Apasă pe „Add token to MetaMask (Web3)”


![](https://support.metamask.io/hc/article_attachments/15452901495323)


     5. MetaMask va apărea pentru a confirma că dorești să adaugi tokenul.


![add token MetaMask notification](https://support.metamask.io/hc/article_attachments/10107367917339)



Cum să adaugi un token folosind un site de listare a monedelor
--------------------------------------------------------------


Site-uri precum Coingecko sau CoinMarketCap oferă integrare MetaMask ce îți permite să adaugi un token în MetaMask direct de pe pagina lor.


Pentru a folosi această metodă, pur și simplu navighează către unul dintre aceste site-uri și găsește tokenul pe care dorești să-l adaugi, utilizând bara de căutare. Apoi, găsește adresa contractului și apasă pe vulpea MetaMask. Va apărea o solicitare pentru a confirma că dorești să adaugi tokenul în portofel.


![Add_token_to_MetaMask_from_coin_listing_site2.gif](https://support.metamask.io/hc/article_attachments/10108047973147)



#### Notă


Pe aplicația MetaMask pentru mobil asigură-te că accesezi site-ul utilizând **browserul din aplicație**, și nu browserul standard al dispozitivului tău mobil. Acesta este singurul mod de a accesa linkurile web care se integrează cu MetaMask, așa cum poți face în browserul desktop folosind extensia.



De asemenea, această metodă îți permite să adaugi tokenul pe diferite rețele, dacă un contract smart aferent a fost implementat pe acea rețea de către proprietarii tokenului. Apasă pe cele trei puncte de lângă adresa contractului pentru a selecta o altă rețea, apoi apasă pe vulpe pentru a adăuga tokenul pe rețeaua respectivă.



Utilizarea Portfolio Dapp
-------------------------


[MetaMask Portfolio Dapp](https://portfolio.metamask.io/) este o platformă nouă asociată cu MetaMask, care adună și afișează soldurile tale de tokeni. Este foarte util în contextul nostru, căci, odată ce ți-ai conectat portofelul, Portfolio Dapp detectează și afișează automat majoritatea tokenilor.


Tot ce trebuie să faci este să urmezi linkul și să îți conectezi portofelul. Dacă ai nevoie de îndrumare suplimentară, parcurge [articolele noastre](https://support.metamask.io/hc/en-us/sections/8324102004763-Portfolio) despre cum să utilizezi Portfolio Dapp. 


  
  



 

