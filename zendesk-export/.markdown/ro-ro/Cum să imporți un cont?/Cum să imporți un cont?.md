*Acest articol descrie procesul de adăugare în portofelul tău a conturilor care nu sunt asociate cu fraza ta secretă de recuperare a portofelului MetaMask. Dacă pornești de la o nouă instalare și dorești să accesezi un cont MetaMask existent, ar trebui să mergi la articolul nostru despre [restabilirea portofelului folosind fraza secretă de recuperare](https://support.metamask.io/hc/en-us/articles/360015289612). Te rugăm să reții că nu poți importa o a doua frază secretă de recuperare MetaMask în portofelul MetaMask existent. Aceasta va suprascrie originala și toate datele asociate.*


**Linkuri rapide:**
-------------------


* [Importă folosind o cheie privată](#h_01G01W07NV7Q94M7P1EBD5BYM4)
* [Importă folosind un fișier JSON](#h_01G01W0D3TGE72A7ZBV0FMSZX1)



#### Notă:


**Conturile importate NU AU COPIE DE REZERVĂ prin fraza secretă de recuperare**. Chiar dacă vor apărea în portofelul tău MetaMask, trebuie să salvezi cheile private folosite pentru a le importa, în același mod în care salvezi fraza secretă de recuperare. **Dacă elimini portofelul de pe dispozitivul tău, conturile tale importate vor fi eliminate odată cu acesta.** Când/dacă îți [restabilești portofelul folosind fraza secretă de recuperare](https://support.metamask.io/hc/en-us/articles/360015289612), va trebui să adaugi din nou conturile importate, cu cheile lor private. 


Citește mai multe despre conturile importate [aici](https://support.metamask.io/hc/en-us/articles/360015289932).



Pentru acest proces, vei avea nevoie de șirul cheii private sau de fișierul JSON al contului pe care dorești să îl imporți. Consultă documentația furnizorului respectiv de portofel, pentru a afla cum să îl găsești. 


**Importă folosind o cheie privată**
------------------------------------




Extensie Mobil


1. Apasă pe iconița din colțul din dreapta sus al ferestrei pop-up MetaMask, de lângă indicatorul de rețea.
2. Selecteză “**Importare cont**” din meniul drop-down:
3. Vei fi redirecționat către pagina de importare. Lipește aici cheia privată și apasă pe "**Importă**".


![How to import an account from private key](https://support.metamask.io/hc/article_attachments/9313845990683/How_to_import_an_account_from_private_key.gif)


 


Ar trebui să poți vedea contul nou adăugat în meniul drop-down, cu eticheta "Importat" lângă cont.


![MetaMask extension imported wallet tag](https://support.metamask.io/hc/article_attachments/9313890833819/MetaMask_extension_iported_wallet_tag.png)




1. Din pagina de pornire, apasă pe butonul din colțul din stânga sus.
2. De aici, apasă pe numele contului tău, pentru a afișa meniul de selecție a contului.
3. Apasă „Importare cont” ("Import an Account").
4. Pe acest ecran, inserează cheia privată a contului pe care dorești să-l imporți sau scanează un cod QR dacă este suportat de celălalt portofel. Apasă "Importă” ("Import") pentru a finaliza procesul.


![How_to_import_an_account_from_private_key_mobile.gif](https://support.metamask.io/hc/article_attachments/9335360787995/How_to_import_an_account_from_private_key_mobile.gif)




**Importă folosind un fișier JSON**
-----------------------------------


JSON (JavaScript Object Notation) este un format de fișier folosit în mod obișnuit pentru stocarea și partajarea datelor. În ce ne privește, este folosit pentru a cripta cheia privată. 


Poți folosi un fișier JSON pentru a importa un portofel în MetaMask, dar **numai pe extensie**. Pentru a face acest lucru, obține fișierul JSON din portofelul extern și urmează pașii pentru extensie de mai sus, până ajungi la pagina de importare de la pasul 3. De acolo:


1. Pe pagina Importare cont, extinde meniul drop-down din secțiunea “**Selectează tipul**”.
2. Selectează “**Fișier JSON**”.
3. Apasă pe “**Alege fișierul**” și localizează fișierul din computer-ul tău.
4. Introdu parola care îți protejează fișierul JSON (nu parola MetaMask).
5. Apasă pe “**Importă**".


![How to import an account from json file](https://support.metamask.io/hc/article_attachments/9313931325467/How_to_import_an_account_from_json_file.gif)


 


 

