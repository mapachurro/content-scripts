*Disponibilitatea furnizorilor de criptomonede poate varia în funcție de țara în care te afli. Dacă nu poți cumpăra criptomonede cu ajutorul MetaMask, vezi [aici](https://support.metamask.io/hc/en-us/articles/4863623238683) câteva alternative.*


Linkuri rapide:


* [Cum funcționează?](#h_01G1R6YS963SFK81VXHM6SRZFJ)
* [Cum îl folosesc?](#h_01G1R6YZ5FZ87RD2NVHGWNM0NM)
* [Întrebări frecvente](#h_01G1R6Z5C9XTKJM8VTG3DT7G3A)


Cum funcționează?
-----------------


Cumpărarea de cripto cu MetaMask implică utilizarea unui agregator de furnizori, făcând procesul accesibil, rapid și scalabil.


Atunci când introduci cantitatea pe care vrei să o cumperi, legăturile dintre MetaMask și furnizorii noștri de încredere intră în acțiune, iar noi găsim cele mai bune oferte pentru tine. Ofertele se actualizează o dată la 10 secunde, ținând cont de gas și prețul volatil al acestuia și minimizând riscul de tranzacții eșuate (în cazul în care prețul crește după efectuarea unei tranzacții, gas-ul poate fi insuficient). 


Ofertele prezentate sunt configurate automat în funcție de regiunea în care te afli și moneda pe care o folosești, astfel încât să nu îți faci griji în privința compatibilității metodelor de plată sau a disponibilității anumitor furnizori. Poți cumpăra orice apare în lista ta de oferte. Floare la ureche. 


Cum îl folosesc?
----------------


1. Pe aplicația MetaMask pentru mobil, dar si pe extensie, mergi la pagina principală a portofelului și găsește butonul albastru și rotund numit "**Buy**”, aflat între butoanele "Receive” și "Send” în centrul paginii. Pe extensie acest buton te va redirecționa la Portfolio MetaMask. Dacă ești deja acolo, mergi la secțiunea "Buy".


![MetaMask_Mobile_buy_crypto_1.png](https://support.metamask.io/hc/article_attachments/13153328868123)
2. Dacă utilizezi pentru prima oara acest serviciu, trebuie să selectezi regiunea, care de regulă este locația ta. Dacă ai mai folosit această funcție, MetaMask va salva regiunea selectată ultima dată.


Din meniul drop-down, caută **țara de unde aparține metoda ta de plata (card sau cont bancar).** Utilizatorii din SUA vor putea alege statul. Dacă regiunea în care te afli nu este acoperită momentan de către cel puțin unul din furnizorii noștri, vei afla în acest pas. Poți afla mai multe informații despre alte metode de a cumpăra crypto [aici](https://support.metamask.io/hc/en-us/articles/4863623238683). 


![MetaMask_Mobile_buy_crypto_2.gif](https://support.metamask.io/hc/article_attachments/13153486316827)
3. În pasul următor, **alege metoda de plată** (poți modifica această informație mai târziu dacă dorești):


![MetaMask_Mobile_buy_crypto_3.png](https://support.metamask.io/hc/article_attachments/13153397677083)


Alege din următoarele opțiuni: Apple Pay/Google Pay (se va modifica în funcție de dispozitiv), card de debit/credit, PayPal (doar în SUA, exceptând Hawaii) sau transfer bancar (în funcție de regiunea în care te afli, detalii KYC (verificare “know Your Customer”) și monedă: ACH în SUA, PIX în Brazilia și SEPA în Europa; mai jos se poate vedea sistemul UK Faster Payments). Asigură-te că ești de acord cu durata estimată de efectuare a tranzacției și limitele de plată specificate lângă fiecare opțiune.
4. Selectează tokenul pe care vrei să-l cumperi, folosind meniul *You want to buy* din partea de sus a ferestrei.
5. **Introdu suma dorită**a tokenului pe care vrei să-l cumperi (în fiat).


![MetaMask Mobile buy crypto](https://support.metamask.io/hc/article_attachments/13153400850971)
6. **Alege oferta dorită**. După o așteptare scurtă, vei vedea ofertele disponibile, în funcție de preferințele tale. Sunt aranjate în ordine descrescătoare, bazat pe câte criptomonede vei primi, iar oferta cea mai bună este prima. Apasă pe partea de sus a ferestrei și trage în jos pentru a actualiza lista de oferte.


![MetaMask_Mobile_buy_crypto_5.png](https://support.metamask.io/hc/article_attachments/13153403446555)


La alegerea unui furnizor, dacă este prima oară când folosești serviciul respectiv, probabil va fi nevoie de completarea unui proces de verificare.


Întrebări frecvente
-------------------




**Ce rețelele sunt compatibile?**

* Rețeaua principală Ethereum
* Binance/BNB Smart Chain
* Polygon
* Avalanche (C-Chain)
* Fantom
* Optimism
* Arbitrum
* Celo
* Harmony





**Ce furnizori sunt disponibili?**

* Transak
* MoonPay
* Sardine
* PayPal (doar SUA) —  *PayPal trebuie selectat ca metodă de plată, pentru a putea untiliza serviciul lor.*
* Banxa
* Onramp.money
* Mercuryo
* Wyre
* Binance Connect.


Lucrăm continuu să adăugam noi furnizori; aceștia trec printr-o integrare tehnică de amploare pentru a asigura funcționalitate optimă și sigură cu MetaMask.





**Ce metode de plată sunt disponibile?**

Metodele de plată diferă în funcție de regiunea selectată si sunt prea multe opțiuni pentru a fi enumerate aici. Poți să vezi toate optiunile disponibile selectând regiunea ta.





**Ce regiuni/țări sunt incluse?**

Obiectivul nostru este să asigurăm acoperire în cât mai multe țări, *cel puțin cu o opțiune*. 


În prezent, utilizatori din peste 170 de țări vor putea cumpăra criptomonede măcar prin intermediul unui furnizor.





**Am cumparat de X dolari. De ce am primit mai puțin?**

Valoarea fiat va fi mereu mai mare decât valoarea criptomonedelor pe care le primești, din cauza costurilor tranzacției.


Pe lângă taxa percepută de către MetaMask, trebuie plătite atât taxa furnizorului, cât și taxa de gas pentru tranzacțiile necesare achiziției.


Taxa furnizorului este denumită „taxă de procesare” în ofertă. Aceasta include taxa percepută de către MetaMask. Costul pentru gas este listat în ofertă sub denumirea de „taxă de rețea”.





**MetaMask câștigă bani din asta?**

Taxa percepută de MetaMask este de 1% la fiecare tranzacție, procentaj calculat din suma fiat introdusă.


Dacă introduci 100$, taxa percepută de MetaMask este de 1$.


Procentul de 1% se aplică tuturor regiunilor, metodelor de plată, furnizorilor și tokenilor.





**De la cine cumpăr de fapt când folosesc această funcție?**

Nu MetaMask efectuează tranzacția, ci furnizorul (Moonpay, Transak, etc.) primește cererea ta și execută pașii necesari.


MetaMask este un intermediar. MetaMask doar caută și găsește cele mai bune oferte pentru tine și îți pune la dispoziție opțiunile pentru a cumpăra criptomonede.





**Care este timpul de așteptare până primesc criptomonedele?**

Pentru a primi criptomonedele în portofel, furnizorul pe care îl alegi trebuie să execute tranzacții pe blockchain. Acest lucru înseamnă că va trebui să aștepți cel puțin până ce tranzacțiile au fost procesate de către rețea.


Odată ce trimiți cererea, poți vedea tranzacția în așteptare în secțiunea "Activity" din MetaMask.





**Ce fac dacă tranzacția eșuează?**

Din moment ce nu MetaMask execută tranzacția, furnizorul îți va putea oferi suport în cazul în care apar probleme. În aceste situații îți recomandăm să contactezi mai întâi furnizorul.


Dacă întâmpini dificultăți în MetaMask (în a selecta regiunea, moneda sau în procesul de cumpărare) [ia legătura cu echipa de asistență MetaMask](https://support.metamask.io/hc/en-us/articles/360058969391) apăsând butonul „Start a Conversation” de pe pagina de suport.


Dacă întâmpini probleme pe platforma furnizorului, cum ar fi limite de plată, metode de plată sau verificarea informațiilor personale , recomandăm să iei legătura direct cu furnizorul.





**Cum administrez/șterg conturile pe care le-am creat cu fiecare furnizor?**

Atunci când cumperi criptomonede în MetaMask, nu le cumperi *cu* sau *de la* MetaMask, ci le cumperi de la furnizorul pe care îl alegi.


Dacă dorești sa administrezi orice informații personale ce se află la furnizori, trebuie să accesezi direct platforma furnizorului, să te loghezi în cont și să faci modificările acolo. Pe toată durata procesului, MetaMask nu are access sau nu deține informațiile tale de logare.




