Este posibil ca utilizatorii MetaMask atenți să fi observat această opțiune, disponibilă când accesezi iconița din colțul din dreapta sus > Setări > Securitate și Confidențialitate:   
  



![MetaMask MetaMetrics option](https://support.metamask.io/hc/article_attachments/13306398012059)


 


*În aplicația mobilă MetaMask setările MetaMetrics sunt disponibile apasând pe cele 3 linii orizontale din colțul stânga sus > Setări (Settings) > Securitate și Confidențialitate (Security & Privacy).*


 


Pentru o discuție mai detaliată despre MetaMetrics, poți citi cea mai actualizată postare de pe blogul nostru [aici](https://medium.com/metamask/metametrics-a-refresher-on-metamasks-analytics-system-78d725cb9a75); mai exact, **MetaMetrics este o platformă de analiză care își propune sa colecteze informațiile nesensibile ale utilizatorilor, pentru a ne ajuta să îmbunătățim software-ul pentru utilizatorii MetaMask.**


MetaMask este un produs care, mai presus de orice, prețuiește confidențialitatea utilizatorilor săi: MetaMask este un instrument creat să te ajute, nu să profite de pe urma ta. În timp ce multe produse software, create cu cele mai bune intenții, au încorporate instrumente de colectare a datelor, care nu sunt vizibile pentru utilizatori, colectarea de metrici de către MetaMask este una voluntară. 


Acestea fiind spuse, a opta pentru MetaMetrics nu-ți afectează deloc negativ experiența — și de fapt crește probabilitatea ca funcțiile pe care le dorești sau de care ai nevoie să fie prioritizate. Dacă aleg să participe la MetaMetrics, utilizatorii ne ajută să răspundem la întrebări precum:


* Ce caracteristici folosesc utilizatorii cel mai mult?
* Cu ce funcții ale aplicației întâmpină utilizatorii cele mai multe probleme?
* Unde renunță utilizatorii când efectuează anumite acțiuni?


Acelora dintre voi care optează pentru această opțiune: va mulțumim că ne ajutați să facem MetaMask mai bun!

