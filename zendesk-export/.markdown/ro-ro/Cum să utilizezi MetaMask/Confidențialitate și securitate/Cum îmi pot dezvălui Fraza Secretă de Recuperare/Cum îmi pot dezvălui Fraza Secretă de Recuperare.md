Când ai de-a face cu criptomonede sau crypto-active, cum ar fi Ether și tokeni ERC-20, este esențial să fii mereu conștient de cheile tale private, frazele mnemonice și parolele tale, dar și să le faci copii de rezervă în cazul în care apare ceva neașteptat. Pentru mai multe informații, vezi [aici.](https://support.metamask.io/hc/en-us/articles/4404722782107)


**NU împărtăși această frază cu nimeni! Aceste cuvinte pot fi folosite pentru a ți se fura toate conturile. Nu îți poți modifica sau schimba fraza secretă de recuperare.**
 
Cum să-ți faci o copie de rezervă când instalezi MetaMask
---------------------------------------------------------


Când creezi un cont MetaMask nou, ți se solicită să accepți două ecrane privind confidențialitatea și termenii de utilizare a aplicației, urmat apoi de o pagină în care introduci o parolă. Această parolă îți va permite să deblochezi contul local MetaMask, deja instalat. Cu toate acestea, dacă ți se blochează computerul sau dacă dintr-un motiv anume nu reușești să-ți accesezi portofelul MetaMask, această parolă nu te va ajuta să obții acces la fondurile tale pe un alt computer.


Pe următoarea pagină, unde ți se oferă **fraza ta secretă de recuperare formată din cele 12 cuvinte, este cea mai importantă informație pe care trebuie să o reții și să o păstrezi în siguranță în gestionarea contului MetaMask**.


Poți nota fraza secretă de recuperare pe o bucată de hârtie (sau de ce nu, o bucată de [titan](https://www.toughgadget.com/bitcoin-crypto-metal-recovery-seed-wallets/)) sau chiar pe o unitate flash de stocare; opțional, îți permitem să descarci un fișier care conține această frază.


 


Cum să îți faci o copie de rezervă după ce ai instalat MetaMask
---------------------------------------------------------------


Dacă dintr-un oarecare motiv ai uitat să-ți notezi fraza secretă de recuperare formată din cele 12 cuvinte sau ai pierdut copia originală, atâta timp cât contul tău MetaMask este încă deblocat, poți să-ți dezvălui fraza secretă de recuperare, astfel încât să-i poți face o copie de rezervă. 




Extensie Mobil


1. Navighează la **SSetări >** **Securitate și confidențialitate**.
2. Derulează în jos și apasă pe butonul pe care scrie "Dezvăluie Fraza Secretă de Recuperare".
3. Introdu parola MetaMask pentru a-ți dezvălui fraza secretă de recuperare.


![How to reveal your secret recovery phrase extension](https://support.metamask.io/hc/article_attachments/9541233181083)




1. Apasă pe cele trei linii orizontale în partea din stanga sus. Selectează **Setări (Settings)**:
2. În Setări, alege **Securitate și confidențialitate (Security & Privacy).**
3. În acest meniu, apasă pe **Dezvăluie Fraza Secretă de Recuperare (Reveal Secret Recovery Phrase)** . Apoi introdu parola pentru a o dezvălui:


![How to reveal your secret recovery phrase Mobile](https://support.metamask.io/hc/article_attachments/9542309263515)




 

