
#### Notă:


Conturile **importate nu vor fi adăugate** din nou atunci când îți restaurezi portofelul folosind fraza secretă de recuperare. [Acestea trebuie readăugate manual](https://support.metamask.io/hc/en-us/articles/360015489331) în același mod în care le-ai importat inițial.



**NU împărtăși nimănui fraza secretă de recuperare! Aceste cuvinte pot fi folosite pentru a-ți fura toate conturile. Fraza secretă de recuperare nu poate fi editată sau schimbată.**


 


Când [restabilești un portofel](https://support.metamask.io/hc/en-us/articles/360015289612-How-to-restore-your-MetaMask-account-from-Seed-Phrase-Secret-Recovery-Phrase) utilizând fraza secretă de recuperare, MetaMask va readăuga automat toate conturile pe care le-ai [creat](https://support.metamask.io/hc/en-us/articles/360015289452) anterior, dar numai în anumite condiții.


MMetaMask va încerca să adauge conturile suplimentare acolo unde este posibil (presupunând că nu au fost [importate](https://support.metamask.io/hc/en-us/articles/360015289932)) verificând conturile tale anterioare în ordine crescătoare (de ex. Contul 2, apoi Contul 3 etc.). **Conturile sunt readăugate automat** **dacă au un sold ETH diferit de zero***.* Cu toate acestea, procesul se termină atunci când MetaMask întâlnește un cont cu 0 ETH - astfel încât primul cont cu 0 ETH (și oricare dincolo de acesta) nu va fi adăugat.  



Reține că **acest proces verifică doar soldurile ETH de pe rețeaua principală Ethereum,** astfel încât alți tokeni sau tokenii de pe alte rețele nu vor determina readăugarea automată a contului tău.


**Pentru conturile care nu sunt readăugate automat, va trebui să le adaugi din nou "[creând](https://support.metamask.io/hc/en-us/articles/360015289452)" un cont**. De exemplu, dacă ai niște tokeni în contul 4, dar contul 4 nu este adăugat automat, deoarece acei tokeni nu sunt ETH pe rețeaua principală, tot ce trebuie să faci este să adaugi manual conturi (utilizând pașii de mai jos) până când ajungi la contul 4 . Contul 4 *înainte* de restaurare corespunde contului 4 *după* restaurare, indiferent de denumirea pe care ai aplicat-o anterior contului.


Dacă trebuie să utilizezi butonul "Creează cont" pentru a adăuga din nou conturi, nu îți face griji că adresa contului este diferită. Adresele sunt derivate criptografic în mod *determinist* din cheia ta privată, ceea ce înseamnă că vor fi întotdeauna aceleași. Și din moment ce un cont Ethereum odată creat există permanent, poți să reiei pur și simplu de unde ai rămas. 


Urmează pașii de mai jos pentru a-ți restabili celelalte conturi în ordinea în care au fost create inițial:




Extensie Mobil


1. Apasă pe iconița din colțul dreapta sus pentru a deschide meniul derulant MetaMask
2. Apasă pe "Creează cont" pentru a-ți restabili conturile MetaMask în ordinea în care au fost create
3. Dacă ai denumit conturile anterior, poți să le denumești din nou în pasul de mai jos, înainte să apeși pe "**Creează cont**"


![How_to_add_missing_accounts_after_restoring_with_Secret_Recovery_Phrase.gif](https://support.metamask.io/hc/article_attachments/9026739981083/How_to_add_missing_accounts_after_restoring_with_Secret_Recovery_Phrase.gif)




1. Apasă pe butonul din colțul stânga sus pentru a afișa bara meniului. De aici, apasă pe săgeata derulantă de lângă numele contului tău.
2. Apasă pe "Creează cont":


![How_to_add_missing_accounts_after_restoring_with_Secret_Recovery_Phrase_Mobile.gif](https://support.metamask.io/hc/article_attachments/9027058464027/How_to_add_missing_accounts_after_restoring_with_Secret_Recovery_Phrase_Mobile.gif)




Dacă adresele pe care le căutai nu sunt vizibile încă, probabil că acestea au fost create cu o altă frază secretă de recuperare sau ai avut un cont importat, pe care trebuie să îl imporți din nou folosind cheile private sau JSON. Consultă [acest articol despre cum să imporți un cont](https://support.metamask.io/hc/en-us/articles/360015489331-Importing-an-Account) . 

