#### Ai achiziționat recent un NFT și nu este vizibil în contul tău?


Urmează pașii [de aici](https://support.metamask.io/hc/en-us/articles/360057536611) pentru a afla adresa contului tău pe Etherscan. În partea de jos a paginii, apasă pe secțiunea "NFT Transfers"; acolo vei vedea o listă cu toate NFT-urile pe care le deții, ordonate după data la care le-ai primit. Dacă apare pe Etherescan, atunci este și în portofelul tău. **Pentru mai multe informații despre NFT-urile din portofelul tău MetaMask, [vezi aici](https://support.metamask.io/hc/en-us/articles/360058238591).**


#### Ai vândut recent un NFT, iar tranzacția nu este vizibilă în contul tău?


Adesea, procesul de vânzare al unui NFT se efectuează prin intermediul unui contract smart (un program blockchain), iar ca urmare, fondurile pe care le primești îți sunt livrate printr-o ***tranzacție internă,* care nu apare în secțiunea de tranzacții din portofelul tău MetaMask**. Ca să verifici tranzacțiile interne, [localizează-ti adresa contului pe Etherscan](https://support.metamask.io/hc/en-us/articles/360057536611) și pe la jumătatea paginii apasă pe secțiunea "Internal transactions" ("Tranzactii interne"). Tranzacția ar trebui să fie acolo.


O altă modalitate de a verifica fondurile primite în schimbul NFT-ului tău este [să îți verifici soldul](https://support.metamask.io/hc/en-us/articles/4407623354139).



Primirea unui NFT
------------------


Atunci când achiziționezi un NFT, de obicei acesta este transferat automat prin intermediul unui marketplace. În caz contrar, urmează și verifică pașii pentru ca tranzacția să fie reușită: 


1. Oferă expeditorului adresa ta publică. Poți învăța cum să faci acest lucru [aici.](https://support.metamask.io/hc/en-us/articles/360015289512)
2. Asigură-te că ai destui tokeni nativi rețelei (ETH, MATIC, BNB, etc.) pentru a plăti taxa de gas.
3. Cere expeditorului să trimită NFT-ul la adresa ta publică.
4. [Vizualizează NFT-ul în portofelul tău MetaMask](https://support.metamask.io/hc/en-us/articles/360058238591).


Atâta timp cât ai selectat contul corespunzător în MetaMask, NFT-ul ar trebui să apară în secțiunea "NFT" din MetaMask.


Există o serie de platforme pentru cumpărarea și vânzarea NFT-urilor și a tokenilor ERC-721: [Nifty's](https://niftys.com/), [OpenSea](https://opensea.io/), [Rarible](https://rarible.com/), [YellowHeart](https://yh.io/), etc. 


 


Trimiterea unui NFT
-------------------


Trimiterea unui NFT (token ERC-721) în MetaMask este foarte similară cu trimiterea unui token convenţional (de obicei tokeni ERC-20, adesea denumiți doar monede sau crypto). 


Te rugăm să reții că **trimiterea NFT-urilor ERC-1155 nu este posibilă, nici în extensie și nici în aplicația MetaMask pentru mobil**. Vezi aici pentru mai multe informații: [MetaMask suportă ERC-1155?](https://support.metamask.io/hc/en-us/articles/360058488651)




Extensie Mobil


Pentru a trimite NFT-uri în extensia MetaMask, trebuie să folosești versiunea v10.28.1 sau mai nouă.


1. Navighează la secțiunea "NFT" de pe pagina principală și selectează NFT-ul dorit, pentru a completa următoarele detalii.
2. Apasă pe butonul "Trimite" și introdu adresa destinatarului.
3. Apasă "Continuă" când ești gata și verifică detaliile tranzacției. Apasă "Confirmare" pentru a trimite NFT-ul.


![MetaMask Extension send NFT](https://support.metamask.io/hc/article_attachments/14278199815195)




1. Asigură-te că ai suficienți tokeni nativi rețelei pentru a plăti pentru tranzacție.
2. Apasă pe secțiunea "NFT".
3. Apasă pe iconița de NFT pe care dorești să-l trimiți.
4. Apasă pe butonul "Send" ("Trimite") din partea de jos a ecranului:


![MetaMask Mobile Send NFT](https://support.metamask.io/hc/article_attachments/12539451275163)


5. Introdu adresa la care dorești să-l trimiți, apasă "Next" ("Mai departe") și urmează instrucțiunile.


Pentru a afla mai multe despre gas și tranzacții [vezi aici](https://support.metamask.io/hc/en-us/articles/4404600179227-User-Guide-Gas); pentru a afla mai mult despre tipuri de tokeni, consultă [ghidul nostru](https://support.metamask.io/hc/en-us/articles/4405497827355-User-guide-Tokens).



