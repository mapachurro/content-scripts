**Utilizează acest articol dacă:**


* **Ai fraza secretă de recuperare (SRP)**
* **Vrei să imporți acea fraza secretă de recuperare în Metamask**



#### Atenție:


Importarea unei fraze secrete de recuperare (SRP) în MetaMask va ELIMINA toate datele de utilizator existente în MetaMask. Cu alte cuvinte, dacă utilizezi un SRP în MetaMask și imporți altul, toate datele asociate cu primul SRP nu vor mai fi accesibile în aplicație.


Înainte de a continua, asigură-te că ai *salvat*  [fraza secretă de recuperare (SRP)](https://support.metamask.io/hc/en-us/articles/360015290032-How-to-reveal-your-Secret-Recovery-Phrase) și cheile private (din portofele hardware sau conturi importate), astfel conturile tale vor fi în siguranță.


Dacă ai procedat neintenționat astfel și ai nevoie să îți recuperezi SRP-ul pe care l-ai utilizat anterior în MetaMask, este posibil să poți face asta. Consultă [acest articol](https://support.metamask.io/hc/en-us/articles/13112366068251) pentru îndrumări.


 





Instalare nouă Instalare existentă




**Extensie**

1. În timp ce configurezi o nouă instalare a MetaMask, apasă pe "Importă un portofel existent" ("Import an existing wallet"):


![MetaMask SRP recovery desktop](https://support.metamask.io/hc/article_attachments/13174191781275)
2. Urmărește instrucțiunile pentru a introduce fraza secretă de recuperare (SRP). Introdu fiecare cuvânt în căsuțe separate; asigură-te că scrii fiecare cuvânt cu litere mici și fără spații.


![MetaMask SRP recovery desktop](https://support.metamask.io/hc/article_attachments/13174140779035)





**Mobil**

1. Când instalezi MetaMask, apasă pe butonul "Importă utilizând fraza secretă de recuperare" ("Import using Secret Recovery Phrase"):


![MetaMask SRP recovery mobile](https://support.metamask.io/hc/article_attachments/13312657792539)
2. Introdu toată fraza în casuța alocată textului. Scrie toate cele 12 cuvinte în ordinea corectă, cu litere mici și cu un spațiu între fiecare cuvânt. Nu lăsa spațiu suplimentar după ultimul cuvânt. Aici poți vedea cum arată:


![MetaMask SRP recovery mobile](https://support.metamask.io/hc/article_attachments/13074718803995)







Pentru o instalare MetaMask existentă, **va trebui să [resetezi portofelul](https://support.metamask.io/hc/en-us/articles/4556918516763-How-to-reset-your-wallet)** pentru a accesa butonul care îți permite să restabilești cu fraza secretă de recuperare.


### Cum restabilesc mai multe conturi?


Dacă ai **conturi multiple** create sub o frază secretă de recuperare (SRP), acestea vor fi restaurate automat în anumite circumstanțe. Reține că **asta nu se aplică și conturilor importate sau portofelelor hardware**, care trebuie mereu adăugate manual. 


MetaMask va încerca să adauge conturile suplimentare acolo unde este posibil (să presupunem că nu au fost importate) prin verificarea conturilor anterioare în ordine crescătoare. Conturile sunt adăugate dacă au un sold de ETH diferit de zero în rețeaua principală Ethereum. Cu toate acestea, atunci când întâlnește un cont cu 0 ETH, acest proces se termină și orice cont dincolo de acesta nu va fi adăugat.


Deși acestea nu sunt adăugate automat, le poți recupera ușor prin [readăugarea conturilor](https://support.metamask.io/hc/en-us/articles/360015489271) până când ajungi la cele pe care le cauți. **Fiecare cont vechi pe care l-ai avut la instalarea originală, trebuie adaugat din nou prin butonul "Creează cont”.**


Dacă nu vezi adresele căutate, fie fraza secretă de recuperare pe care o ai este greșită, fie trebuie să imporți un JSON sau o cheie privată externă.



#### După restabilire trebuie să adaugi tokenii


Din moment ce restabilirea portofelului înseamnă în esență să începi de la zero pe acea instanță MetaMask (deși istoricul on-chain rămâne complet nealterat), va trebui să adaugi din nou tokenii.


**Pentru a restabili și a vizualiza tokenii**, te rugăm să consulți **[acest ghid](https://support.metamask.io/hc/en-us/articles/360015489031).**




