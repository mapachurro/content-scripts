*Te rugăm să reții că, atunci când îți resetezi portofelul așa cum este descris aici, **conturile (adresele publice) care nu au fost generate sub fraza ta secretă de recuperare nu vor fi recuperate ulterior.** Aceste conturi importate, fie dintr-un portofel hardware sau importate cu ajutorul unei chei private, NU SUNT INCLUSE sub fraza ta secretă de recuperare și vor trebui* [*adăugate din nou, manual**.*](https://support.metamask.io/hc/en-us/articles/360015489271) *Te rugăm să te asiguri că ai access la cheia privată/fraza secretă de recuperare pentru orice cont importat, înainte de a începe acest proces de resetare.*


 


În momentul în care îți resetezi parola portofelului MetaMask, vei avea nevoie de **fraza secretă de recuperare formată din 12 cuvinte**. Dacă nu ai deja fraza secretă de recuperare salvată undeva în siguranță, te rugăm asigură-te că citești înainte [Cum să-ți dezvălui fraza secretă de recuperare.](https://support.metamask.io/hc/en-us/articles/360015290032)


**Înainte de a urma acești pași, asigură-te că ai acces la fraza ta secretă de recuperare, deoarece nu-ți vei putea reseta parola în alt mod și poți risca să-ți blochezi portofelul.**




Extensie Mobil


1. Dacă portofelul tău este deblocat te rugăm blochează-l, adică apasă pe pictograma **contului** din colțul din dreapta sus pentru a deschide meniul drop-down, iar apoi selectează **Deconectează**-**te** în acest meniu.
2. De îndată ce te afli în modul de deblocare al portofelului, apasă pe **Ai uitat parola?**


**![How can I reset my password.gif](https://support.metamask.io/hc/article_attachments/9305089663131)**


      3. Introdu cele 12 cuvinte din fraza secretă de recuperare în casetele de text. **Asigură-te că                         introduci cuvintele în ordinea corectă și cu litere mici.**


     4. Introdu parola ta nouă.


     5. Reintrodu parola pentru a confirma că aceasta a fost scrisă corect.


     6. Apasă pe **Restabilește:**


**![How to reset wallet password](https://support.metamask.io/hc/article_attachments/9305249766555)**




1. Dacă portofelul tău este deblocat, va trebui să blochezi aplicația pentru a accesa butonul de resetare a parolei. Pentru a face acest lucru, apasă pe meniul din bara laterală și selectează **Lock** din partea de jos.
2. De îndată ce te afli în modul de deblocare al portofelului, apasă **Reset Wallet.**
3. Vei vedea mesajul**:** **"Are you sure you want to erase your wallet?"** (Ești sigur că dorești să îți ștergi portofelul?), apasă **"I understand, continue"** (Am înțeles, continuă).
4. Tastează **delete my wallet** (șterge portofelul meu)
5. De îndată ce confirmi, vei reveni la ecranul de configurare unde poți selecta **Import using Secret Recovery Phrase** (Importă folosind fraza secretă de recuperare).


**![How to reset your account mobile](https://support.metamask.io/hc/article_attachments/9305458244379)**


**Poate echipa de asistență MetaMask să reseteze parola în locul meu?**




Metamask nu este o aplicație bazată pe cloud și nu are niciodată acces la fraza ta secretă de recuperare. Ea există local, pe dispozitivul tău (de partea clientului) și **doar tu o poți vedea.**


Dacă primești o eroare de invaliditate la fraza ta secretă de recuperare, verifică [aici](https://support.metamask.io/hc/en-us/articles/360053014611-How-to-fix-Invalid-Seed-Phrase-error).


Pentru mai multe detalii legate de parole în Metamask, uită-te [aici](https://support.metamask.io/hc/en-us/articles/4405451730331).

