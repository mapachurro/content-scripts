#### Ai achiziționat recent un portofel hardware? Sau te gândești să o faci?








MetaMask recomandă utilizarea portofelelor hardware pentru stocarea pe termen lung a fondurilor. Pentru detalii suplimentare legate de portofele hardware și multitudinea produselor pe care MetaMask le acceptă oficial, [vezi aici](https://support.metamask.io/hc/en-us/articles/4408552261275-Hardware-Wallet-Hub).


*După ce ai achiziționat un portofel hardware, urmărește instrucțiunile de mai jos pentru a-ți securiza și configura dispozitivul.*


Cum să-ți configurezi portofelul hardware
-----------------------------------------


#### Indiferent dacă vrei să faci HODL, să schimbi NFT-uri, să creezi o Organizație Autonomă Descentralizată (DAO) sau DeFi degen-ing, MetaMask îți recomandă să urmezi modelul de mai jos pentru securitate maximă:


1. Creează o **frază secretă de recuperare *nouă*** în portofelul tău hardware. De exemplu, o mulțime de portofele hardware îți oferă opțiunea de a "importa o frază secretă de recuperare" de la MetaMask. Deși pare că asta vrei tu să faci, *nu este*.  
  

#### *Scopul principal al unui portofel hardware este să ai un dispozitiv a cărui frază secretă de recuperare nu este niciodată conectată la internet, chiar dacă este criptat așa cum este în MetaMask.*


Pentru a obține acea securitate "[izolată](https://www.techopedia.com/definition/17037/air-gap)" trebuie să creezi o frază secretă de recuperare *nouă* prin portofelul tău hardware. Câteva lucruri de reținut:  

	* Adesea, **portofelele hardware generează fraze secrete de recuperare din 24 de cuvinte**, comparat cu cele 12 pe care le obțineți cu MetaMask. Fiecare dintre aceste cuvinte și ordinea în care sunt, este crucială!
	* La fel ca și cu fraza ta de recuperare de la MetaMask, **nu o distribui niciodată cu nimeni**
	* Din nou, la fel ca și în cazul MetaMask, **asigură-te că ai o copie de rezervă într-o locație sigură sau în mai multe locații, întotdeauna offline și niciodată în cloud.**
2. **Importă conturile din portofelul hardware pe care dorești să le utilizezi în MetaMask**. Asemănător cu MetaMask, fraza ta secretă de recuperare din portofelul tău hardware poate crea un număr foarte mare de conturi. Odată ce ai configurat fraza secretă de recuperare în portofelul hardware, poți importa conturile pe care vrei să le utilizezi în MetaMask urmând instrucțiunile producătorului - pentru mai multe detalii [vezi aici](https://support.metamask.io/hc/en-us/articles/4408552261275-Hardware-Wallet-Hub).
3. **Transferă-ți activele pe care dorești să le protejezi cu portofelul hardware** din conturile tale MetaMask în conturile portofelului hardware. Acest lucru este destul de simplu — trimiți tokenii de la un cont la altul — dar iată câteva sfaturi:  

	* Este posibil să nu poți transfera *toți* tokenii ETH din cont, deoarece va trebui să plătești taxă de gas pentru a trimite activele; același lucru este valabil și pentru BNB, MATIC etc., în funcție de moneda nativă a rețelei pe care ești.
	* În plus, este posibil să vrei să lași niște tokeni în portofelul original, în funcție de cât de des faci tranzacții și dacă cumva intenționezi să porți portofelul hardware cu tine.
	* **Să acorzi mare atenție la modul în care gestionezi NFT-urile**. O mulțime de NFT-uri nu sunt doar niște linkuri interesante către un .jpeg de pe serverul cuiva – ți-ar putea emite tokeni în fiecare zi, îți pot permite să joci un joc video, îți permit accesul la fonduri sau îți pot controla numele domeniului. Atâta timp cât portofelul tău hardware acceptă NFT-uri, va fi în regulă, în sensul că le vei avea în continuare, dar asigură-te că *le ai* pe adresă și în portofel, unde le vei putea folosi cum vrei tu.
	* Dacă ai o mulțime de active care trebuie transferate toate în același loc, economisește niște taxă de gas și accesează [Ghidul nostru de migrare a conturilor.](https://support.metamask.io/hc/en-us/articles/4867408571803-Account-Migration-Guide)
4. Acum că ai activele securizate offline, **familiarizează-te cu procedura de semnare a portofelului tău hardware**. În esență, așa vor funcționa tranzacțiile:  
Tranzacția (semnătură, transfer etc.) inițiată de tine pe aplicația descentralizată /online-->  
-->Tranzacție trimisă de MetaMask către portofelul hardware-->  
-->Tranzacție semnată pe portofelul hardware-->  
-->Tranzacție semnată transferată înapoi în MetaMask--->  
-->MetaMask trimite tranzacția semnată către rețeaua blockchain-->  
-->Tranzacția este înregistrată pe aplicația descentralizată/platformă


Cu toate acestea, fiecare portofel hardware va implementa acești pași într-un mod specific, în funcție de modul în care este proiectat. Așa că, înainte de a te apuca să cauți următorul NFT pe care să-l emiți, încercând să autorizezi tranzacții, asigură-te că ești conștient de consecințe.


 





