![mceclip0.png](https://support.metamask.io/hc/article_attachments/4406122968091)


 


**Ce este MetaMask?**
=====================


**Blockchain-urile publice precum Ethereum sunt următoarea evoluție a bazelor de date pe internet, iar MetaMask este următoarea evoluție a browserelor.**


MetaMask este o extensie pentru browser, respectiv o aplicație pentru mobil care permite gestionarea cheilor private. Astfel, funcționează ca un portofel pentru Ether, precum și alți tokeni și permite interacționarea cu aplicații descentralizate sau dapps. Spre deosebire de alte portofele, MetaMask nu colectează informații despre tine, cum ar fi: adresa de email, parola, fraza secretă de recuperare, sau alte chei private. Tu deții tot controlul asupra identității tale crypto.



#### Ești nou în spațiul crypto și web3?


Accesează [MetaMask Learn](https://learn.metamask.io/) pentru o experiență de învățare simplă, concepută special pentru nou-veniți în web3. Este complet gratuit, disponibil în mai multe limbi și include instrumente utile cum ar fi simulări, pentru a te ajuta să capeți încredere în tine în timp ce utilizezi MetaMask. 



### 
**Pentru informații detaliate privind un anumit subiect, precum tehnologia blockchain, tokeni, swap-uri, rețele de Nivelul 2 și restul, derulează mai jos la “Următorii p****ași****”.**


 



 


**Cum să instalezi MetaMask:**
------------------------------




Extensie Mobil




**Chrome**

1. Vizitează <https://metamask.io/>
2. Apasă pe “Descarcă” din bara de meniu.
3. Apasă pe “Instalează MetaMask pentru Chrome”. Vei fi direcționat către magazinul web Chrome.


![Install MetaMask Chrome](https://support.metamask.io/hc/article_attachments/9914368739099)


4. Apasă “Adaugă la Chrome”.
5. În fereastra pop-up apasă “Adaugă Extensie”


![Install MetaMask Chrome](https://support.metamask.io/hc/article_attachments/9914368713115)


 


După adăugarea extensiei MetaMask, aceasta se va deschide automat. Poți verifica accesibilitatea acesteia în bara de unelte, dând click pe iconița de puzzle, în partea din dreapta-sus a ecranului și apăsând pe iconița de fixare. 





**Firefox**

1. Vizitează <https://metamask.io/>
2. Apasă pe “Descarcă”
3. Apasă pe “Instalează MetaMask pentru Firefox”.
4. În fereastra noua care se deschide, apasă “Adaugă la Firefox"


![Install MetaMask Firefox](https://support.metamask.io/hc/article_attachments/9914790810139)


5. În fereastra pop up, apasă “Adaugă”


![Install MetaMask Firefox](https://support.metamask.io/hc/article_attachments/9914739324187)


**NOTĂ: Nu te alarma când o să vezi că plugin-ul pentru Firefox este listat ca fiind publicat de “danfinlay, kuvais” –ei sunt câțiva dintre mințile strălucite din spatele MetaMask!**


După adăugarea Extensiei MetaMask, revino la pagina din browser. MetaMask o să apară în browserul tău; apasă pe ea ca să deschizi MetaMask.


 





**Edge**

1. Vizitează <https://metamask.io/>
2. Apasă pe “Descarcă”.
3. Apasă pe “Instalează MetaMask pentru Edge”.
4. În fereastra nouă care se deschide, apasă pe “Obține”.


![Install MetaMask Edge](https://support.metamask.io/hc/article_attachments/9915320203291)


5. În fereastra pop-up apasă pe “Adaugă Extensie”.


![Install MetaMask Edge](https://support.metamask.io/hc/article_attachments/9915303914395)


După adăugarea Extensiei MetaMask, aceasta se va deschide automat. Te poți asigura că este ușor de accesat în bara de unelte, apăsând pe iconița de puzzle în partea din dreapta-sus a ecranului, făcând click pe cele trei puncte de lângă extensia MetaMask și selectând “Arată în bară de unelte”.





**Brave**

1. Vizitează <https://metamask.io/>
2. Apasă pe “Descarcă”.
3. Apasă pe pe “Instalează MetaMask pentru Chrome”. Nu te alarma: motivul pentru care afișează “Chrome” aici este din cauza faptului că Brave este un browser care se bazează pe Chromium și împarte “Magazinul Web” împreună cu Chrome.
4. În magazinul Chrome care apare, apasă pe “Adaugă la Brave”.


![Install MetaMask Brave](https://support.metamask.io/hc/article_attachments/9914849811483)


5. În fereastra pop-up care apare, apasă pe “Adaugă Extensie”.


![Install MetaMask Brave](https://support.metamask.io/hc/article_attachments/9914911337499)


După adăugarea extensiei MetaMask, te vei întoarce la pagina din browser. MetaMask va apărea în browserul tău. Poți apasă pe ea ca să deschizi MetaMask.







În primul rând: **nu descărca MetaMask din altă parte decât din magazinul oficial de aplicații** al telefonului/sistemului tău de operare. Versiunile clonate MetaMask sunt programate să îți înregistreze fraza secretă de recuperare de îndată ce aceasta este generată. Că să nu cazi victimă acestor escrocherii, asigură-te că descarci aplicația oficială MetaMask din magazinul de aplicații al dispozitivului tău, și nu din alte surse.




**iOS**

1. Deschide App Store și apasă pe butonul de căutare aflat în partea din dreapta-jos a ecranului. Introdu "MetaMask" în bara de căutare.Urmează procesul obișnuit de descărcare.


![Install MetaMask iOS](https://support.metamask.io/hc/article_attachments/9915602462491)


2. Apasă ori pe “Obține”, ori pe numele aplicației ca să vezi mai multe detalii.Urmează procesul obișnuit de descărcare
3. Odată instalată, deschide aplicația și urmează pașii pentru a-ți crea portofelul.
4. Fă o copie de rezervă pentru frază ta secretă de recuperare undeva sigur și offline!





**Android**

1. Deschide Play Store și caută “MetaMask”. **Aplicația oficială arată la fel ca cea din imaginea de mai jos. Fii FOARTE ATENT să nu instalezi o aplicație MetaMask contrafăcută! Urmărește-o pe cea cu 10M+ de descărcări..**


![Install MetaMask Android](https://support.metamask.io/hc/article_attachments/9915891139227)


2. Apasă pe “Instalează” și așteaptă să se termine procesul.
3. Odată instalată, deschide aplicația și urmează pașii pentru a-ți crea portofelul.
4. Fă o copie de rezervă pentru fraza ta secretă de recuperare, undeva sigur și offline!







Ca o alternativă, poți să accesezi magazinul de aplicații al fiecărui browser și să cauți MetaMask. Cum dorești! 


Configurarea setărilor tale de confidențialitate
------------------------------------------------


Când instalezi extensia MetaMask, vei putea să ajustezi una câte una setările de confidențialitate și să te asiguri că aplicația este setată conform preferințelor tale de confidențialitate. 


Pentru a face acest lucru, pur și simplu apasă pe butonul de “Configurare Avansată”, în timpul procesului de configurare. Aici vei putea schimba/configura setări precum:


* Detectare Phishing
* Tranzacții primite
* Informații adiționale din alte surse, legate de prețul tokenilor
* [Furnizorul implicit de RPC](https://support.metamask.io/hc/en-us/articles/5378119120667)
* Auto detectare tokeni
* Cereri de cont în bulk
* Portal IPFS personalizat.


![MetaMask_Advanced_Configuration.gif](https://support.metamask.io/hc/article_attachments/12334331680539)


Nu-ți face griji dacă nu ești sigur în timpul creării: poți să accesezi aceleași setări în *Setări > Securitate și Confidențialitate*. 


### **Permisiuni Extensie**


Când adaugi MetaMask la browserul tău, s-ar putea să te întrebi de ce trebuie să aprobi o extensie care **“citește și modifică toate datele tale pe paginile vizitate”**. Pregătește-te, răspunsul este unul tehnic:


Pentru a permite aplicațiilor descentralizate (dapps) acces la blockchain, MetaMask trebuie să injecteze un obiect JavaScript [Web3](https://web3js.readthedocs.io/en/1.0/) în fiecare pagină. Astfel, **nu va schimba pagina web,**mai degrabă îi va permite să acceseze rețeaua. Pentru o explicație mai amănunțită,vezi [aici](https://support.metamask.io/hc/en-us/articles/12412707939611). 


Un mod bun de a experimenta și a manageria browserul tău esta să izolezi [MetaMask,](https://support.metamask.io/hc/en-us/articles/360015289672-Sandboxing-MetaMask) dacă tot nu ești convins: creează [un profil separat](https://support.metamask.io/hc/en-us/articles/12174759849371) unde doar MetaMask este instalat. Acesta îți va permite să te obișnuiești cu MetaMask și Web3 într-un mediu separat de identitatea ta web existentă.


Acestea fiind spuse, MetaMask este gata pentru a naviga. Bun venit - te alături celor peste 30 de milioane de utilizatori MetaMask din toată lumea!


#### 


**Urmatorii pași**
------------------


### [**Învață despre principiile de bază blockchain și Ethereum**](https://support.metamask.io/hc/en-us/articles/360015489611)


### **[Ghid: Fraza Secretă de Recuperare](https://support.metamask.io/hc/en-us/articles/4404722782107)**


### **[Ghid: Gas](https://support.metamask.io/hc/en-us/articles/4404600179227)**


### **[Ghid: Dapp-uri](https://support.metamask.io/hc/en-us/articles/4405506066331)**


### **[Ghid: Schimburi de tokeni (Swap)](https://support.metamask.io/hc/en-us/articles/4405093054363)**


### **[Ghid: Tokeni](https://support.metamask.io/hc/en-us/articles/4405497827355)**


### **[Ghid: rețele principale și paralele (sidechain)](https://support.metamask.io/hc/en-us/articles/4404424659995)**


### **[Ghid: Remedierea erorilor](https://support.metamask.io/hc/en-us/articles/4406430256539)**


### **[Ghid: Bridge-uri](https://support.metamask.io/hc/en-us/articles/4836913606683-Field-Guide-to-Bridges)**


### **[Ghid: Portofele Hardware](https://support.metamask.io/hc/en-us/articles/4408552261275)**

