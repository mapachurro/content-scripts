### Răspuns scurt: **cu siguranță nu**.


Orice platformă sau persoană care îți va cere să:


+ Completezi **KYC** ("know your customer" — "cunoaște-ți clientul" — adică dovedește-ți identitatea)
+ **Apeși pe un link** sau un buton, cel mai probabil într-un e-mail
+ **"Să verifici" sau "să actualizezi"** contul tău


...este o escrocherie.


Alte semnale ale acestui tip de înșelătorie includ:


* **Amenințarea că portofelul tău va fi închis sau restricționat** dacă nu te conformezi la timp. Deoarece conturile tale din MetaMask sunt pe un blockchain deschis, care nu necesită autorizație ("permissionless"), sunt imposibil de șters sau restricționat.
* **Pretinzând că MetaMask este supus reglementărilor** în calitate de furnizor de "servicii financiare". Acest lucru este pur și simplu neadevărat - MetaMask nu oferă servicii financiare.
* **Faptul că te contactează**. Fiind un portofel [100% administrat de către tine](https://support.metamask.io/hc/en-us/articles/360059952212) MetaMask nu deține nicio informație personală, nici [e-mailul tău](https://support.metamask.io/hc/en-us/articles/360058230211-What-are-MetaMask-s-official-support-channels-#:~:text=Email%2C%20concerning%20open%20tickets%2C%20from%20the%20domains%20%40metamask.io%20or%20%40metamask.zendesk.com.%20If%20you%20haven%27t%20already%20given%20us%20your%20email%20to%20create%20a%20support%20ticket%2C%20we%20do%20not%20have%20it%20%2D%2D%20remember%20MetaMask%20does%20not%20ask%20for%20your%20email%20to%20create%20a%20wallet.) (cu excepția cazului în care ești în corespondență cu echipa noastră de asistență tehnică — vezi [aici](https://support.metamask.io/hc/en-us/articles/4453556284571) mai multe detalii — sau dacă te-ai înscris în anumite liste de corespondență), numărul de telefon sau orice cont de utilizator pe orice platformă de socializare. Îți amintești când ți-ai creat contul? Nu ne-ai oferit niciodată detaliile: a trebuit doar să-ți salvezi fraza secretă de recuperare și să creezi o parolă local (la care nu avem acces).


Dacă observi oricare dintre aceste lucruri,  **nu apăsa**pe linkurile pe care le oferă. Și amintește-ți că [nu trebuie să oferi nimănui fraza secretă de recuperare](https://support.metamask.io/hc/en-us/articles/4404722782107) în niciun caz. 


Vezi și: [Am primit un e-mail care pretindea că este de la MetaMask. Este legitim?](https://support.metamask.io/hc/en-us/articles/12683145255835)

