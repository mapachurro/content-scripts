Bu durumda, büyük ihtimalle cüzdanınızın güvenliği ihlal edilmiştir (başka birisi yetkisiz erişim elde etmiştir). Aşağıdaki adımlar, zararı sınırlama için bir yöntemi ana hatlarıyla tanımlamaktadır; hesabınızdaki paraların bir kısmını, alınmadan önce kurtarmak mümkün olabilir. 


### Bu adımları en kısa sürede tamamlayın:


1. Başka bir tarayıcıya (veya [başka bir tarayıcı profiline](https://consensys.net/blog/metamask/how-to-manage-multiple-wallets-with-metamask/)) MetaMask'ı kurun. Mobil için, yeni bir MetaMask kurulumu oluşturmanıza olanak tanıyacak ikinci bir cihaza ihtiyacınız olacaktır (mobil cihazınızdan MetaMask'ı kaldırırsanız ve [Gizli Kurtarma Kodunu yedeklemediyseniz](https://support.metamask.io/hc/en-us/articles/360060826432), tekrar erişemezsiniz).
2. Yeni tarayıcıda, tarayıcı profilinde veya mobil cihazda **yeni bir MetaMask cüzdanı oluşturun**.
3. Gizli Kurtarma Kodunu doğru sırayla bir yere not alın ve güvenli bir yere saklayın. **Asla kimseye vermeyin**.
4. Güvenliği ihlal edilen hesaba geri dönün ve **kalan varlıkları yeni oluşturulan hesaba gönderin**. Güvenliği ihlal edilmiş hesapta bir [sweeper script](https://support.metamask.io/hc/en-us/articles/12091923128347) olabileceğine inanıyorsanız, gas ödemesi yapmak için ilave ETH veya başka token'lar göndermeyin (bir sweeper varsa, [buradaki](https://support.metamask.io/hc/en-us/articles/5716855323675) kılavuzumuzu uygulamayı deneyin).
5. Alabileceğiniz tüm varlıkları aldıktan sonra, **eski cüzdanı ve güvenliği ihlal edilmiş Gizli Kurtarma Koduyla ilişkili tüm hesapları kullanmaya son verebilirsiniz**.
6. İlgili makamlara [dolandırıcılığı bildirin](https://support.metamask.io/hc/en-us/articles/5168786362779).


**Ne yazık ki, işlemler tersine çevrilemez ve kaybedilen fonlar geri getirilemez. MetaMask [gözetimsiz (gözetimi kullanıcıya ait) bir cüzdandır](https://support.metamask.io/hc/en-us/articles/360059952212); yani kullanıcı hesaplarına erişimi kontrol edemeyiz ve sizin için hesabınıza veya fonlarınıza müdahale edemeyiz ve onları kurtaramayız.**


**Bu neden oldu?**
------------------


Web3'ün büyüklüğü ve kapsamı nedeniyle, cüzdanınızın güvenliğinin ihlaline neden olabilecek çok sayıda saldırı vektörü mevcuttur. Bazı yaygın nedenler aşağıda listelenmiştir:


* Örneğin, kötü amaçlı bir yazılımla bilgisayarınızın güvenliği ihlal edilmiş olabilir ve özel bilgilerinizi bilgisayarınızda saklamış olabilirsiniz. Bu şekilde kötü amaçlı yazılım Gizli Kurtarma İfadenizi belirlemiş ve elde etmiş olabilir.
* Bilgilerinizi çalan kötü niyetli bir oltalama web sitesini ziyaret etmiş olabilirsiniz.
* Özel anahtarınızı veya Gizli Kurtarma İfadenizi bir kişiyle veya bir siteyle paylaşmış olabilirsiniz.
* Bir dapp'ın veya sitenin akıllı sözleşmesine fonlarınıza sınırsız erişim vermiş olabilirsiniz (erişimi nasıl iptal edeceğinizi [buradan](https://support.metamask.io/hc/en-us/articles/4446106184731) öğrenebilirsiniz).
* Fonlarınızı çalan sahte bir MetaMask uzantısı kurmuş olabilirsiniz.


Tarayıcı geçmişinizi analiz etmeye çalışın ve daha fazla bilgi ihlalini önlemek için bilgisayarınızda tarama yapın. Şüpheli bir oltalama web sitesi ile karşı karşıya gelirseniz [Dolandırıcılık nasıl raporlanır?](https://support.metamask.io/hc/en-us/articles/5168786362779) makalemizde bulunan adımları izleyebilirsiniz. Bu sayede gelecekte diğer kullanıcıların başına aynı şeyin gelmesini engelleyebiliriz. Kendi araştırmanızın sonucunda daha fazla bilgiye erişirseniz lütfen bize bildirin.

