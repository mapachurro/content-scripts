#### MetaMask'te kripto satın alma deneyimi, MetaMask Mobil ve Eklentiden hangisini kullandığınıza bağlı olarak değişir. Her biriyle ilgili tüm bilgileri görüntülemek için aşağıdan doğru sekmeyi seçin:


*Kripto satın almak için sağlayıcılara (tedarikçilere) erişilebilirlik, ülkeye/bölgeye göre değişir. MetaMask'te kripto satın alamıyorsanız, bazı alternatif seçenekler için [buraya](https://support.metamask.io/hc/en-us/articles/4863623238683) göz atın.*



#### MetaMask Portfolio Dapp'te kripto satın alımı


Artık Portfolio Dapp'te satın alma hizmetimize de erişebilirsiniz; denemek için [buraya](https://portfolio.metamask.io/buy) tıklayın. Süreç aşağıda yer alan "Mobil" bölümünde bahsedildiği şekilde çalışıyor, genel bir bakış için bu bölüme gidin veya SSS sayfamıza göz atın. 



 




Mobil + Portfolio Dapp Eklentisi


Bu bölümde yer alanlar:


* [Nasıl çalışır?](#h_01G1R6YS963SFK81VXHM6SRZFJ)
* [Nasıl kullanabilirim?](#h_01G1R6YZ5FZ87RD2NVHGWNM0NM)
* [SSS](#h_01G1R6Z5C9XTKJM8VTG3DT7G3A)


MetaMask Mobil üzerinde kripto satın alımı nasıl yapılır?
---------------------------------------------------------


MetaMask zaten, Eklenti'deki "Satın Al" düğmesi ile kripto satın almanıza olanak tanıyor; burada tercih ettiğiniz sağlayıcıyı baştan seçebilir ve ardından satın almak istediğiniz miktarı girerek ilgili ücretleri görebilirsiniz. Mobil'de, satın alma sürecinde sıralama biraz tersine çevrilmiş gibidir: önce ne kadar satın almak istediğinizi belirtirsiniz, ardından size seçenekler sunulur. 


MetaMask Mobil, Eklenti'deki sürecin yeni ve gelişmiş bir versiyonuna sahiptir. Daha önce, "itibari para ile satın alma" (on-ramps) olarak bilinen platformları kullanarak, birkaç harici sağlayıcı aracılığıyla MetaMask'ta, itibari (fiat) para ile (ör. ABD Doları, Avro, Sterlin vb) kripto para satın alabiliyordunuz. Bu güncelleme ile itibari para ile satın alma sağlayıcılarını bir araya topladık ve bu süreci daha erişilebilir, daha hızlı ve daha fazla ölçeklenebilir hale getirdik.


Ne kadar token almak istediğinizi belirttiğinizde, MetaMask'ın doğrulanmış sağlayıcılarımızla entegrasyonları (bağlantıları) çalışmaya başlayacak ve her birinden fiyatları alıp size sunacaktır. Gas ücreti dalgalanmalarını hesaba katmak için bu teklifler, her 10 saniyede bir otomatik olarak yenilenir ve başarısız işlem ihtimali en aza indirilir (işlemi gönderdikten sonra gas ücreti artarsa, işlem ağ tarafından teslim alındığında, size verilen fiyat teklifi işlem maliyetini karşılayamayacak kadar düşük kalabilir). 


Süreç sırasında bölgenizi ve para biriminizi de girdiğiniz için, size sunulan fiyat teklifleri, koşullarınız için otomatik olarak yapılandırılır; bu nedenle bölgenizdeki mevcut ödeme yöntemlerini kullanıp kullanamayacağınız veya bölgenizin bu sağlayıcı tarafından desteklenip desteklenmediği konusunda endişelenmenize gerek yoktur. Bir teklif, teklif listesinde görünürse, teklif verildiği haliyle satın alabileceksiniz. Çok kolay. 


Nasıl kullanabilirim?
---------------------


1. Cüzdan ana sayfanıza gidin ve ekranın ortasında, "Teslim al" ve "Gönder" düğmeleri arasında bulunan mavi, yuvarlak **"Satın Al" düğmesini** bulun. **O anda ilgili satın almayı yapmak istediğiniz ağda olduğunuzdan emin olun**. Devam etmek için düğmeye dokunun.


![MetaMask_Mobile_buy_crypto_1.png](https://support.metamask.io/hc/article_attachments/13153328868123)
2. Şimdi satın alma menüsüne gideceksiniz, bu menüde birkaç bilgiyi girmeniz gerekecek (bu bilgileri istediğiniz sırayla girebilirsiniz; burada verilen sırayı korumak zorunda değilsiniz!). Bunlardan ilki, **bölgenizdir**; varsayılan olarak burada, mevcut konumunuz olacaktır. Bu özelliği daha önce kullandıysanız, MetaMask en son seçtiğiniz bölgeyi kaydedecektir.


Açılır menüden, **ödeme yönteminizin (kart/banka hesabı) kayıtlı olduğu ülkeyi** bulana kadar arayın veya kaydırın.  ABD kullanıcıları daha sonra eyaletlerini seçebilecekler. Bölgeniz, mevcut durumda sağlayıcılarımızdan en az birinin kapsama alanında değilse, bu noktada durumu size bildireceğiz. Kripto satın almanın diğer yolları hakkında daha fazla bilgiyi [buradan](https://support.metamask.io/hc/en-us/articles/4863623238683) alabilirsiniz. 


![MetaMask_Mobile_buy_crypto_2.gif](https://support.metamask.io/hc/article_attachments/13153486316827)
3. Bir sonraki ekranda, **ödeme yönteminizi seçin** (fikrinizi değiştirirseniz bunu daha sonra değiştirebilirsiniz):


![MetaMask_Mobile_buy_crypto_3.png](https://support.metamask.io/hc/article_attachments/13153397677083)


Apple Pay/Google Pay (cihazınıza göre bu ikisinden biri ayarlanır), banka/kredi kartı, PayPal (yalnızca ABD için; Hawaii hariç) ve banka transferleri (bölgenize, KYC bilgilerine ve para birimine göre ayarlanan yöntem ile: ör. ABD için ACH, Brezilya için Pix ve Avrupa için SEPA; aşağıda Birleşik Krallık Faster Payments sistemi gösterilmektedir) arasından birini seçin. Her seçeneğin yanında verilen tahmini süre ve ödeme sınırlarının sizin için uygun olduğundan emin olun.
4. Ekranın en üstündeki *Satın almak istediğiniz* menüsünü kullanarak, satın almak istediğiniz token'ı seçin.
5. **Almak istediğiniz miktarı**, yani satın almak istediğiniz token'ın itibari (fiat) değerini girin.


![MetaMask Mobil kripto satın alma](https://support.metamask.io/hc/article_attachments/13153400850971)
6. **Fiyat teklifinizi seçin**. Kısa bir beklemeden sonra, tercihlerinize bağlı olarak size sunulan teklifleri göreceksiniz. Teklifler, aldığınız kripto miktarına göre azalan sıralamada düzenlenmişlerdir, en iyi değer en üstte bulunur. Teklifleri yenilemek için ekranın en üstüne dokunup aşağı çekin.


![MetaMask_Mobile_buy_crypto_5.png](https://support.metamask.io/hc/article_attachments/13153403446555)


Bir sağlayıcı (tedarikçi, satıcı) seçtiğinizde, hizmetlerini daha önce hiç kullanmadıysanız KYC (Müşterini Tanı) adımlarını tamamlamanız gerekebilir.


SSS
---




**Hangi ağlar destekleniyor?**

* Ethereum mainnet
* Binance/BNB Akıllı Zincir
* Polygon
* Avalanche (C-Chain)
* Fantom
* Optimism
* Arbitrum
* Celo
* Harmony





**Hangi sağlayıcılar mevcut?**

* Transak
* MoonPay
* Sardine
* PayPal (yalnızca ABD için)
* Banxa
* Onramp.money
* Mercuryo





**Hangi bölgeler/ülkeler kapsama alanındadır?**

Olabildiğince çok sayıda ülkede, kullanıcılara *en az bir*kripto satın alma seçeneği sunmayı hedefliyoruz. 


Şu anda, 170'ten fazla ülkedeki kullanıcılar, en az bir sağlayıcı aracılığıyla kripto satın alabiliyor.





**$\_\_ girdim. Neden elime yalnızca $\_\_ geçti?**

MetaMask'a girdiğiniz itibari para değeri, elinize geçen kripto değerinden her zaman daha fazla olacaktır.


Bunun nedeni, her işlem için birkaç farklı ücret ödemeniz gerekmesidir. MetaMask'in aldığı ücrete ek olarak, sağlayıcının ücretini ve satın alınan kripto'nun cüzdanınıza girmesi için gereken işlemler için gas ücretlerini de ödemeniz gerekir.


Sağlayıcının ücretini, teklifte "işlem ücreti" olarak görebilirsiniz. Bu miktara, MetaMask'in hizmet için aldığı ücret de dahildir. Gas maliyetleri, teklifte "ağ ücreti" olarak belirtilir.





**MetaMask bu işten para kazanıyor mu?**

MetaMask, her işlemde %1 ücret alır; bu ücret, talep ettiğiniz itibari değerin bir yüzdesi olarak hesaplanır.


Yani 100 dolar girdiyseniz, ücretlerdeki payımızı 1 dolar olarak hesaplarız.


% 1 ücret; tüm bölgelerde, ödeme yöntemlerinde, sağlayıcılarda ve token'larda aynıdır.





**Bu özelliği kullandığımda aslında kimden satın alıyorum?**

MetaMask, sipariş ettiğiniz işlemleri gerçekleştirmez. Talebinizi alan ve gerekli adımları uygulayan sağlayıcıdır (ör. MoonPay, Transak vb).


MetaMask, bu işlemde bir aracıdır. MetaMask'in yaptığı tek şey, teklifleri derlemek, bir tanesini seçmenize olanak sağlamak ve ardından seçtiğiniz kripto miktarını sağlayıcı aracılığıyla sipariş etmenize izin vermektir.





**Kripto paramı ne kadar sürede teslim alırım?**

Sipariş ettiğiniz kripto paranızın MetaMask cüzdanınıza girebilmesi için, seçtiğiniz sağlayıcının, zincir üstünde işlemleri gerçekleştirmesi gerekir. Bu, en az, bu işlemlerin ağ tarafından işlenebilmesi için gereken süre (blok süresi) kadar beklemeniz gerekeceği anlamına gelir.


Talebinizi gönderdiğinizde, bekleyen işlemi, MetaMask hareketlerinde (activity) görebilirsiniz.





**İşlemim başarısız olursa ne yapmalıyım?**

İşleminizi MetaMask gerçekleştirmediği için, ekibimiz yerine sağlayıcıdan destek/yardım istemek daha uygun olacaktır. Bu tür durumlarda, öncelikle onların destek ekipleriyle iletişime geçmenizi öneririz.


MetaMask'in kendisiyle ilgili karşılaştığınız her sorun için (bölgenizi veya para biriminizi seçmede veya satın alma sürecinde karşılaşılan sorunlar gibi) Destek sayfamızdaki "Bir Konuşma Başlat" düğmesi üzerinden [MetaMask Desteği ile iletişime geçin](https://support.metamask.io/hc/en-us/articles/360058969391).


Bir sağlayıcının platformunu kullanırken ödeme sınırları, ödeme yöntemleri veya KYC (Müşterini Tanı) gibi konularda sorunlarla karşılaşıyorsanız, doğrudan sağlayıcının destek ekipleriyle iletişime geçmenizi öneririz.





**Her sağlayıcıda oluşturduğum hesapları nasıl yönetebilirim/silerim?**

MetaMask'ta kripto satın aldığınızda, *MetaMask'tan* veya *MetaMask ile* kripto satın almıyorsunuz: seçtiğiniz sağlayıcıyla satın alıyorsunuz.


Sağlayıcıların elinde bulunan herhangi bir kişisel bilgiyi yönetmek (değiştirmek, silmek vb) istiyorsanız, doğrudan sağlayıcının platformuna erişmeli, hesabınızda oturum açmalı ve orada değişiklikleri yapmalısınız. Satın alma süreci sırasında ve sonrasında MetaMask, satın-alma (on-ramp) sağlayıcılar için oturum açma bilgilerinizi toplamaz ve saklamaz.







**İçindekiler**:


* [MetaMask'te kripto nasıl satın alınır](#h_01G1JP6C4WPTXDVE9WG05QMEVY)
* [Mevcut sağlayıcılar, ödeme yöntemleri ve desteklenen bölgeler](#h_01FW1QWDH429T1YRFC1JYB8P7F)
* [KYC nedir?](#h_01G1JP6PSS0EPPBFXJ242YQDSY)
* [MetaMask cüzdanınıza kripto almanın alternatif yolları](#h_01G1JP6VYP37BXKP88VFC95V92)


 


Genellikle satın-alımlar (on-ramps) olarak bilinen yolu kullanarak, uygulamadan çıkmadan, doğrudan MetaMask cüzdanınızın içine kripto alabilirsiniz. Desteklediğimiz ağlar arasında şunlar yer almaktadır:


* Ethereum mainnet
* Avalanche
* Polygon
* BNB Chain
* Fantom
* Celo
* Optimism
* Arbitrum.


*Lütfen tüm sağlayıcıların yukarıdaki tüm ağları desteklemediğini unutmayın. Daha net bilgi için aşağıdaki [platformlara özel bilgiler](#h_01FW1QWDH429T1YRFC1JYB8P7F) kısmına göz atın.*


Her koşulda ağın **yerel token**'ını ve bazı durumlarda **stabil kripto paraları ve/veya diğer token'ları** satın alabilirsiniz. Örneğin, Polygon veya BNB Chain için BNB üzerinden doğrudan MATIC satın alabilirsiniz. Satın alınabilecek stabil kripto paralar arasında Dai, USDC ve USDT (Ethereum ve Polygon'da) ve BNB Zincirinde BUSD yer almaktadır.



#### "On-ramp"ler (kripto alımı) ve "off-ramp"ler (kripto satışı) nedir


"Ramps" (bağlantı yolları), normal trafikten otoyollara ("on-ramp") ve otoyoldan normal trafiğe ("off-ramp") bağlanan yollar için Kuzey Amerika'dan kullanılan terimdir. Bu analoji, fiat para birimini (örneğin dolar, pound, euro vb.) kripto paraya ve tam tersi dönüştürme sürecini tanımlamak için web3 genelinde benimsenmiştir.


MetaMask'ın kullanıcıları tüm dünyaya yayılmış olduğundan, anlaşılırlığı artırmak için daha genel bir dile geçiyoruz; bu nedenle bu terimi giderek daha az kullandığımızı göreceksiniz.



**Nasıl token satın alabilirim?**
---------------------------------


Öncelikle, cüzdanınızın satın alma yapmak istediğiniz ağa bağlı olduğundan emin olun.


1. Uzantı ana ekranında, 'Satın Al' düğmesine tıklayın.
2. Şimdi kullanmak istediğiniz sağlayıcıyı seçebileceğiniz bir ekran göreceksiniz. Bölgenizdeki kullanılabilirlik durumu ve her sağlayıcının desteklediği ödeme seçeneklerinin bir özeti için [aşağıya](#h_01FW1QWDH429T1YRFC1JYB8P7F) göz atın.
3. Bir sağlayıcı seçtiğinizde, onun platformuna yönlendirileceksiniz. Ne kadar kripto alacağınızın ve ödemeniz gerekecek ücretlerin tahmini miktarını görüntülemek için harcamak istediğiniz itibari para miktarını girin.
4. Bu aşamada satın alacağınız token türünü değiştirebilirsiniz. İstediğiniz türü seçtiğinizden emin olun.
5. İşlemi tamamlamak için istemleri takip edin.



#### Alternatif yöntem: doğrudan token'a gidin


Ayrıca "Varlıklar" sekmesindeki belirli bir token'a gidebilir ve orada görünen "Satın Al" düğmesine tıklayabilirsiniz. Desteklediğimiz sağlayıcılardan biri aracılığıyla token satın alınabiliyorsa, düğme tıklanabilir olur ve seçebileceğiniz sağlayıcılar gösterilir. Buradan satın alma sürecinin geri kalanı aynıdır!



Cüzdanınıza token yatırma işlemi sıradan bir blok zincir işlemi olduğu için işlemin ağ tarafından yürütülmesini beklemeniz gerekir. Bu süre uzun olmasa da anında gerçekleşmeyebilir, dolayısıyla endişelenmeyin!


İşleminiz tamamlanmışsa ve token'ları cüzdanınızda göremiyorsanız token'ı MetaMask üzerinde eklediğinizden emin olun. Bu konuda daha fazla rehberlik için [makalemize](https://support.metamask.io/hc/en-us/articles/360015489031-How-to-add-unlisted-tokens-custom-tokens-in-MetaMask) göz atın.


**Hangi sağlayıcılar ve ödeme yöntemleri mevcut?**
--------------------------------------------------


Kripto almanıza olanak tanıyan sağlayıcılarımızın her biri, çözümlerinin MetaMask ile sorunsuz ve güvenli bir şekilde çalıştığından emin olmak için kapsamlı bir teknik entegrasyon sürecinden geçmiştir. Mevcut satıcılar şunlardır:




**Transak**

**Desteklenen konumlar**: Transak 100'den fazla ülkede desteklenir.


**Ödeme seçenekleri**: Banka/kredi kartı veya banka havalesi (konuma bağlı olarak) kullanarak satın alabilirsiniz. Ayrıca SEPA transferleri (Avrupa), MobiKwik (Hindistan) ve Birleşik Krallığın Faster Payments banka havale sistemi gibi bölgeye özel ödeme yöntemlerini de destekler. Apple Pay/Google Pay/Samsung Pay de desteklenmektedir.


**Desteklenen ağlar**: Tüm desteklenen ağlar: Ethereum, Avalanche, Polygon, BNB Chain, Celo, Arbitrum, Optimism ve Fantom.





**MoonPay**

**Desteklenen konumlar**: Dünya çapında 140'tan fazla ülkede kullanılabilir. MoonPay şu anda desteklenen ülkelerin listesini tutmamaktadır. Bölgeniz destekleniyorsa MetaMask üzerinde MoonPay'i seçebilirsiniz.


**Ödeme seçenekleri**: Banka kartı/kredi kartıyla ödemeleri ve banka transferlerini, Brezilya banka hesaplarına sahip olanlar için Pix'i destekler; Mobil'de Apple Pay ve Google Pay de mevcuttur (Samsung Pay desteklenmez).


**Desteklenen ağlar**: Ethereum, Binance Chain, Polygon, Avalanche ve Celo.





**Coinbase Pay**

Eklenti v10.16.2'de desteklenen Coinbase Pay, doğrudan MetaMask içinde kripto satın almak için yeni bir yöntem sunar ve diğer sağlayıcılarımızdan biraz farklıdır.


**Bir Coinbase kullanıcısıysanız**, doğrudan MetaMask'ta token satın almak için Coinbase Pay'i kullanabilirsiniz. Coinbase Exchange'de normalde olduğu gibi, Coinbase hesabınıza ve kaydedilmiş ödeme ayrıntılarına erişebilir ve kripto para satın alabilirsiniz. Aldığınız kriptolar doğrudan MetaMask cüzdanınıza yatırılır, ayrıca transfer etmeye gerek kalmaz.


Zaten Coinbase cüzdanınızda (takasta satın aldığınız kripto paraların gittiği cüzdanlardır; [Coinbase Cüzdan ile karıştırılmamalıdır](https://help.coinbase.com/en/wallet/getting-started/what-s-the-difference-between-coinbase-com-and-wallet)) bulunan varlıkları da transfer edebilirsiniz. 


**Desteklenen konumlar**: Hem transferler hem de doğrudan satın alımlar için Coinbase Pay; **Japonya, Singapur ve Kanada dışındaki tüm ülkelerde** kullanılabilir. Daha fazla bilgi için lütfen Coinbase'in desteklenen bölgeler [listesine](https://www.coinbase.com/places) bakın.


**Ödeme seçenekleri**: yalnızca ABD kullanıcıları için: ACH transferleri ve kredi/banka kartları. Diğer yerlerdeki kullanıcılar için, Coinbase'de satın almanızı ve transfer yöntemini kullanmanızı öneririz. Yakında diğer ülkelerin çoğunda banka (debit) kartları için destek eklemeyi umuyoruz.  


**Desteklenen ağlar ve token'lar**: Ethereum ve Avalanche (hem transferler hem de satın alımlar için).





Her sağlayıcının politikaları, ücretleri ve kullanılabilirliği hakkında daha fazla bilgi için destek sayfalarını gözden geçirmenizi öneririz:


* [Transak](https://support.transak.com/hc/en-us)
* [MoonPay](https://support.moonpay.com/hc/en-gb)
* [Coinbase](https://help.coinbase.com/en/contact-us)


**KYC nedir?**
--------------


KYC, "Know Your Customer" (Müşterini Tanı) anlamına gelir ve platformların kullanıcının kimlik bilgileri ile ilgili kanıt toplama sürecine işaret eder. Genel olarak, belirli bölgelerde ve belirli hizmetler için, sağlayıcıların mevzuatlara uymaları açısından KYC zorunludur. Platform, bu bilgileri toplayarak, kara para aklama veya dolandırıcılık gibi suç faaliyetlerine dahil olmadığınızdan emin olmak üzere ayrıntılı inceleme yapmaktadır.


Konumunuza ve seçtiğiniz ödeme yöntemine bağlı olarak, işleminizi tamamlamak için aşağıdakileri (veya diğer kanıt türlerini) göndermeniz gerekebilir:


* Kimlik (ör. pasaport veya geçerli kimlik kartı)
* Adres kanıtı
* Bir selfie'niz veya kendinizi çektiğiniz bir videonuz.


KYC gereklilikleri hakkında özel yönlendirmeler, satın alma aşamasında sağlayıcılarımız tarafından ayrıntılı bir şekilde sunulmaktadır.


**Token almak için başka hangi yöntemleri kullanabilirim?**
-----------------------------------------------------------


Alternatif olarak, birisi size token göndermek istiyorsa ya da başka bir hesaptaki veya cüzdandaki token'ları mevcut cüzdanınıza göndermek istiyorsanız doğrudan yatırmayı nasıl yapabileceğinize göz atın: [MetaMask Cüzdanınıza token nasıl yatırılır (alınır)?](https://support.metamask.io/hc/en-us/articles/360028141672-How-to-deposit-receive-tokens-to-your-MetaMask-Wallet?source=search&auth_token=eyJhbGciOiJIUzI1NiJ9.eyJhY2NvdW50X2lkIjoyMzEzMDkzLCJ1c2VyX2lkIjo0MTAzMjU5MzkwMTIsInRpY2tldF9pZCI6ODIxNTYsImNoYW5uZWxfaWQiOjYzLCJ0eXBlIjoiU0VBUkNIIiwiZXhwIjoxNjE0OTgyNzQ1fQ.tWPYbRq59CC8-pfSxiUz6WINRTyfnVxVe8CfCXoNC5o)


Token satın almanın alternatif bir yolu için ülkenizde faaliyet gösteren kripto para borsalarını dilediğiniz zaman **[buradan](https://ethereum.org/en/get-eth/#country-picker)** kontrol edebilirsiniz.  





 

