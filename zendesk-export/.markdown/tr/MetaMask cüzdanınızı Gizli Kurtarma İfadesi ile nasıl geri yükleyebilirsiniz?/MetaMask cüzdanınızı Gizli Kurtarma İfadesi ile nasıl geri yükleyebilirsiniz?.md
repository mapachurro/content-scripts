**Aşağıdakiler geçerliyse bu makaleyi kullanabilirsiniz:**


* **Gizli Kurtarma Kodunuz mevcutsa**
* **Bu Gizli Kurtarma Kodunu/cüzdanı MetaMask'e aktarmak istiyorsanız**



#### Uyarı:


Bir Gizli Kurtarma Kodu MetaMask'e aktarıldığında, mevcut tüm MetaMask verileri silinecektir. Başka bir deyişle, MetaMask'te bir cüzdanı kullanıyorsanız ve başka bir cüzdanı içe aktarırsanız, ilk cüzdan ile ilgili tüm verilerin üzerine yazılır ve bu verilere artık erişilemez.


Devam etmeden önce, hesaplarınızın güvenliğini korumak için Gizli Kurtarma Kodunuzu *ve* varsa (donanım cüzdanları veya içe aktarılmış hesapların) özel anahtarlarını [yedeklediğinizden](https://support.metamask.io/hc/en-us/articles/360015290032-How-to-reveal-your-Secret-Recovery-Phrase) (kaydettiğinizden) emin olun.





Yeni Kurulum Mevcut Kurulum




**Eklenti**

1. MetaMask'in yeni bir kurulumu ayarlanırken, "Varolan cüzdanı içe aktar"a tıklayın:


![MetaMask Gizli Kurtarma Kodu'yla (GKK) kurtarma masaüstünde](https://support.metamask.io/hc/article_attachments/13174191781275)
2. Komut istemlerini takip ederek Gizli Kurtarma Kodunuzu girin. Her kelimeyi ayrı bir kutuya girin; tüm kelimelerin küçük harfle ve boşluk olmadan yazıldığından emin olun.


![MetaMask Gizli Kurtarma Kodu'yla (GKK) kurtarma masaüstünde](https://support.metamask.io/hc/article_attachments/13174140779035)





**Mobil**

1. MetaMask'i yüklerken, "Gizli Kurtarma Kodunu kullanarak İçe Aktar" düğmesine tıklayın:


![MetaMask Gizli Kurtarma Koduyla (GKK) kurtarma mobil](https://support.metamask.io/hc/article_attachments/13312657792539)
2. Tüm ifadeyi tek bir metin alanına girin. 12 kelimenin tümünü doğru sırayla, küçük harfle ve aralarında bir boşluk bırakarak yazın. Son kelimeden sonra boşluk bırakmayın. Örnek olarak şöyle görünecektir:


![MetaMask Gizli Kurtarma Koduyla (GKK) kurtarma mobil](https://support.metamask.io/hc/article_attachments/13074718803995)







Mevcut bir MetaMask kurulumunda, Gizli Kurtarma Kodundan geri yüklemenizi sağlayan düğmeye erişebilmek için, **[cüzdanınızı sıfırlamanız](https://support.metamask.io/hc/en-us/articles/4556918516763-How-to-reset-your-wallet) gerekecektir**.


### Peki birden fazla hesabı geri yükleme nasıl yapılır?


Tek bir Gizli Kurtarma İfadesi altında oluşturulmuş **birden fazla hesabınız** varsa bu hesaplar yalnızca belirli koşullar sağlandığında otomatik olarak geri yüklenir. Lütfen bu durumun her seferinde manuel olarak yeniden eklenmesi gereken **içe aktarılmış hesaplar veya donanım cüzdanları için geçerli olmadığını** unutmayın.


MetaMask, önceki hesaplarınızı artan sıralamaya göre kontrol ederek mümkün olan durumlarda (içe aktarılmadıkları varsayılarak) ek hesaplarınızı eklemeye çalışacaktır. Hesaplar, Ethereum mainnet üzerinde sıfır olmayan bir ETH bakiyesi mevcutsa eklenirler. Ancak 0 ETH bakiyeli bir hesapla karşılaşıldığında bu işlem sonlandırılır ve bundan sonra gelen hesaplar eklenmez.


Bununla birlikte, otomatik olarak eklenmemiş olsalar bile aradığınız hesaba ulaşana kadar [hesapları yeniden ekleyerek](https://support.metamask.io/hc/en-us/articles/360015489271) bunları kolayca geri getirebilirsiniz. **Orijinal kurulumunuzda yer alan her bir eski hesabı yeni bir hesap "oluşturarak" eklemeniz gerekir.**


Aradığınız adresleri göremiyorsanız yanlış Gizli Kurtarma İfadesi ile işlem yapmaya çalışıyorsunuz ya da halen yeniden içe aktarmanız gereken harici bir JSON anahtarı veya özel anahtar var demektir.



#### Token'larınızı geri yüklemeden sonra eklemeniz gerekecektir


Cüzdanın geri yüklenmesi, esasen bu MetaMask kurulumunda sıfırdan başlamak anlamına geldiği için (tabii ki zincir içi geçmişi hiç değiştirilmemiş halde bırakarak), token'ları yeniden eklemeniz gerekecektir.


**Token'ları geri yüklemek ve görüntülemek için** lütfen **[bu kılavuza](https://support.metamask.io/hc/en-us/articles/360015489031)** göz atın.




