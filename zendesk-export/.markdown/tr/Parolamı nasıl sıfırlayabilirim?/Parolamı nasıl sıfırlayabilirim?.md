*Cüzdan burada açıklandığı gibi sıfırlanırken, **gizli ifadeniz (kodunuz) ile OLUŞTURULMAMIŞ hesapların (adreslerin) hiçbirinin, işlem sonrasında geri alınamayacağını/ kurtarılamayacağını** lütfen unutmayın. Donanım cüzdanı olan veya özel anahtar ile içe aktarılan bu hesaplar, Gizli Kurtarma Kodu (Gizli Kurtarma İfadesi) altında BULUNMAZLAR ve [manuel olarak yeniden eklenmeleri](https://support.metamask.io/hc/en-us/articles/360015489271) gerekir. Sıfırlama işlemine devam etmeden önce, varsa içe aktarılmış hesaplar için özel anahtara/tohum ifadeye sahip olduğunuzu doğruladığınızdan emin olun.*


MetaMask cüzdanınız için parolanızı sıfırlarken **12 kelimelik Gizli Kurtarma İfadenize** ihtiyacınız olacaktır. Gizli Kurtarma İfadenizi önceden güvenli bir yere kaydetmediyseniz, lütfen [Gizli Kurtarma İfadesini Nasıl Görebilirim](https://support.metamask.io/hc/en-us/articles/360015290032) makalesini okuduğunuzdan emin olun.


**Bu adımları denemeden önce, Gizli Kurtarma İfadenizi bildiğinizden emin olun. Aksi takdirde parolanızı sıfırlayamaz ve cüzdanınızın kilitli kalması riskiyle karşı karşıya kalırsınız.**




Uzantı Mobil


1. Cüzdanınız şu anda kilitli değilse lütfen kilitleyin, sağ üst köşedeki **hesap** simgesine tıklayarak aşağı açılır menüye ulaşın ve aşağı açılan hesap menüsündeki **Kilitle**'yi seçin.
2. Kilidi Aç görünümüne geçer geçmez, **Parolamı unuttum**'a tıklayın:


![How can I reset my password.gif](https://support.metamask.io/hc/article_attachments/9305089663131/How_can_I_reset_my_password.gif)


 


3. Metin kutularına 12 kelimelik Gizli Kurtarma İfadenizi girin. **Her kelimeyi doğru sırayla ve tamamını küçük harfle girdiğinizden emin olun.**
4. Yeni parolanızı girin.
5. Doğru yazıldığını doğrulamak için parolanızı yeniden girin.
6. **Geri yükle**'ye tıklayın:


![Cüzdan parolasını nasıl sıfırlayabilirim](https://support.metamask.io/hc/article_attachments/9305249766555/How_to_reset_wallet_2.1_password.png)




1. Mevcut durumda cüzdanınızın kilidi açıksa, parolanızı sıfırlamakta kullanacağınız düğmeye erişmek için uygulamayı kilitlemeniz gerekecektir. Bunu yapmak için, **kenar çubuğu menüsüne** tıklayın ve en alttaki **Kilitle**'yi seçin.
2. Kilidi aç görünümüne geçtiğinizde, **Cüzdanı Sıfırla**'ya tıklayın.
3. Şu mesajı göreceksiniz: **"Cüzdanınızı silmek istediğinizden emin misiniz?"**. **"Anladım, işleme devam et"**e tıklayın.
4. "Cüzdanımı sil" (**delete** my wallet) yazın.
5. Onayladıktan sonra, kurulum ekranına geri döneceksiniz; burada **Gizli Kurtarma İfadesini kullanarak içe aktar**'a dokunun.


**![Hesabımı mobilde nasıl sıfırlarım](https://support.metamask.io/hc/article_attachments/9305458244379/How_to_reset_your_account_mobile.gif)**




**MetaMask Destek Ekibi parolamı benim adıma sıfırlayabilir mi?**


MetaMask, bulut tabanlı bir çözüm değildir ve Gizli Kurtarma İfadenize asla erişimi yoktur. Cihazınızda (istemci tarafında) yerel olarak bulunur ve **yalnızca size gösterilir**.


Gizli Kurtarma İfadenizin geçersiz olduğuna dair bir hata mesajı alıyorsanız [buraya](https://support.metamask.io/hc/en-us/articles/360053014611-How-to-fix-Invalid-Seed-Phrase-error) göz atın.


MetaMask'ta parolalar hakkında daha fazla bilgi için [buraya](https://support.metamask.io/hc/en-us/articles/4405451730331) göz atın.


 

