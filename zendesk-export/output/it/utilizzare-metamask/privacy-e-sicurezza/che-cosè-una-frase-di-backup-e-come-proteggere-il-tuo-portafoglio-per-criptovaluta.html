<div class="callout callout--success">
<h4 id="01GRVFH3WQZAEN1PPJ4PTRJNH1">Ti stai avvicinando per la prima volta alle criptovalute e al web3?</h4>
<p>Vai su <a href="https://learn.metamask.io/">MetaMask Learn</a> per accedere a un'esperienza di apprendimento intuitiva, concepita appositamente per coloro che si avvicinano per la prima volta al web3. È completamente gratuito, disponibile in più lingue e offre strumenti utili come le simulazioni per aiutarti a orientarti con MetaMask.</p>
</div>

<p><span style="font-weight: 400;">La frase di backup segreta (SRP) è una frase unica di 12 parole che viene generata alla prima configurazione di MetaMask. I tuoi fondi sono collegati a quella frase. Se perdi la tua password, la frase di backup segreta ti consente di recuperare il tuo portafoglio e i tuoi fondi. Annotala su carta e nascondila da qualche parte, mettila in una cassetta di sicurezza o usa un gestore di password sicuro. Alcuni utenti incidono la loro frase persino su lastre di metallo. (Conservare la frase di backup segreta in un formato fisico e offline elimina il rischio di hacking). </span></p>
<h2 id="01GRVFX01F6G8YVKYJAY2EJ7PZ"><strong>Con MetaMask, il controllo del tuo portafoglio appartiene al detentore di una chiave master (ovvero TU).</strong></h2>
<p><span style="font-weight: 400;">Se perdi la tua frase di backup segreta, neanche il team di MetaMask potrà aiutarti a recuperare il tuo account o i relativi portafogli. A condizione che tu mantenga questa frase al sicuro, nessuno potrà firmare transazioni non autorizzate dagli account del tuo portafoglio. </span></p>
<p><span style="font-weight: 400;">Ci sono molti vantaggi nell'utilizzare un portafoglio di autocustodia. Ad esempio:</span></p>
<ul>
<li><span style="font-weight: 400;"><strong>Nessun istituto può influenzare l'accesso ai tuoi fondi</strong>. Hai mai sentito la frase "niente chiavi, niente criptovaluta"? Ecco a cosa si riferisce. Se utilizzi un portafoglio con custodia (in cui un'azienda o una terza parte controlla essenzialmente il portafoglio e agisce secondo le tue istruzioni), c'è ben poco oltre alla fiducia che impedisce al custode di appropriarsi dei tuoi fondi. </span></li>
<li><span style="font-weight: 400;">Nessun commerciante con cui effettui transazioni tramite MetaMask può ottenere più dati personali di quelli da te forniti. </span></li>
<li><span style="font-weight: 400;">Il tuo portafoglio MetaMask può essere utilizzato quasi come un passaporto, consentendo <strong>una prova d'identità digitale</strong>. <a href="https://ens.domains/" target="_self">Ethereum Name Service</a> (ENS) è forse l'esempio più evidente di come l'autocustodia del portafoglio stia seguendo questa strada.</span></li>
</ul>
<p><strong>Il compromesso?</strong><span style="font-weight: 400;"> Dato che un portafoglio MetaMask è autogestito, la responsabilità di mantenerlo al sicuro spetta interamente a te. </span></p>
<p><strong>Non condividere mai con nessuno la tua frase di backup segreta</strong><span style="font-weight: 400;">. Condividere la tua frase di backup segreta con qualcuno sarebbe come consegnare il codice PIN della tua carta di credito o le chiavi della tua casa. Darebbe a quella persona la possibilità di accedere e trasferire tutti i tuoi fondi. Il team di MetaMask non ti chiederà </span><span style="font-weight: 400;">mai</span><span style="font-weight: 400;"> la frase segreta. </span><strong>Se </strong><strong>qualcuno</strong><strong> o </strong><strong>qualche sito web</strong><strong> ti chiede di condividerla, vuol dire che stanno cercando di truffarti. </strong></p>
<p><span style="font-weight: 400;">Se preferisci l'apprendimento visivo, </span><a href="https://youtu.be/-b1tQnOI-no"><span style="font-weight: 400;">questo breve video</span></a><span style="font-weight: 400;"> dovrebbe esserti utile.</span></p>
<p> </p>
<h2 id="01GRVFX01FNCNB2TJRBMT4GRMN"><strong>Ecco alcuni suggerimenti di base sulla sicurezza per aiutarti a proteggere il tuo portafoglio </strong></h2>
<div class="accordion accordion--default">
<div class="accordion__item">
<div class="accordion__item-title"><strong>Che differenza c'è tra una frase di backup segreta e una password? Perché ci vogliono entrambe?</strong></div>
<div class="accordion__item-content">
<p>MetaMask crittografa localmente la tua frase di backup segreta con la tua password. Ciò significa che quando blocchi il tuo portafoglio, nessuno può utilizzare i tuoi fondi finché non inserisci nuovamente la tua password. Se dimentichi la password, puoi recuperare l'accesso al tuo account con la frase di backup segreta, che è una chiave che possiedi solo tu per accedere al tuo portafoglio. È importante sapere che né MetaMask né nessun altro può modificare o recuperare la tua frase seme in caso di smarrimento. Custodiscila per bene. Per ulteriori informazioni su questo tema, <a href="https://metamask.zendesk.com/hc/en-us/articles/4404722782107-User-Guide-Secret-Recovery-Phrase-password-and-private-keys">consulta qui</a>.</p>
</div>
</div>
<div class="accordion__item">
<div class="accordion__item-title"><strong>Come rivelare (e recuperare) la frase di backup segreta</strong></div>
<div class="accordion__item-content">
<p>Alla prima installazione di MetaMask ti verrà richiesto di impostare la frase di backup segreta e la password. Se la perdi, dovresti essere in grado di recuperarla se ricordi la tua password E se hai una copia dei dati del tuo vault. Puoi provare a trovare i dati del tuo vault (sia localmente sul tuo computer che su un backup del computer) seguendo <a href="https://metamask.zendesk.com/hc/en-us/articles/360018766351">queste istruzioni</a>.</p>
<div class="callout callout--warning">
<h4 id="01GRVFX01FEE5GBF8Y27DC935N" class="callout__title">Attenzione!</h4>
<p>Se perdi la tua frase di backup segreta <em>e</em> dimentichi la tua password, non c'è nessun modo per recuperare la frase e accedere al tuo account.</p>
</div>
</div>
</div>
<div class="accordion__item">
<div class="accordion__item-title"><strong>Non condividere la tua frase di backup segreta e le chiavi private</strong></div>
<div class="accordion__item-content">
<p>Di questo ne abbiamo già parlato, ma non fa male essere scrupolosi: chiunque abbia la tua frase di backup segreta o le tue chiavi private può rimuovere i token dai tuoi account. Non condividere mai la tua frase di backup segreta o le chiavi private con nessuno, nemmeno con il team di MetaMask, anche se non ti chiederemo <strong>mai</strong> queste informazioni. Se qualcuno afferma di essere un membro del team di MetaMask e ti chiede queste informazioni, segnalalo immediatamente utilizzando i nostri <a href="https://metamask.zendesk.com/hc/en-us/articles/360058969391" target="_self">canali di supporto ufficiali</a>.</p>
</div>
</div>
<div class="accordion__item">
<div class="accordion__item-title"><strong>Se hai un numero elevato di token nei tuoi account, prendi in considerazione l'idea di acquistare un portafoglio hardware.</strong></div>
<div class="accordion__item-content">
<p><a href="https://metamask.zendesk.com/hc/en-us/articles/4408552261275" target="_self">I portafogli hardware</a>, come Trezor e Ledger, sono comunemente considerati il modo più sicuro per archiviare i token. Memorizzano le chiavi private offline, il che significa che devi possedere fisicamente il portafoglio per firmare le transazioni, una robusta barriera per i truffatori online.</p>
</div>
</div>
</div>
<p> </p>
<p><span style="font-weight: 400;">Questi sono alcuni suggerimenti di base, ma non sono affatto un elenco esaustivo delle opzioni di sicurezza. Tieniti aggiornato sulle tendenze e sugli aggiornamenti della sicurezza dei token imparando dalla community di Ethereum, leggendo materiale utile (come questo post) e partecipando ai canali di discussione</span> <a href="https://community.metamask.io/" target="_self" rel="undefined">come questo</a><span style="font-weight: 400;">.</span></p>
<p><span style="font-weight: 400;">Se incontri membri della community alle prese con problemi di sicurezza, non esitare a condividere questo post. Ricorda che se hai bisogno di aiuto o vuoi segnalare degli account che imitano MetaMask, <a href="https://metamask.zendesk.com/hc/en-us/articles/360058969391" target="_self">contattaci</a></span><span style="font-weight: 400;">.</span></p>
<p><span style="font-weight: 400;">Hai altre domande? Dai un'occhiata alle </span><a href="https://metamask.io/faqs.html"><span style="font-weight: 400;">Domande frequenti</span></a>, agli altri articoli in questa pagina oppure contatta il supporto MetaMask tramite il pulsante "Avvia una conversazione" sulla nostra <a href="https://support.metamask.io/hc/en-us" target="_self">homepage del supporto</a>. </p>