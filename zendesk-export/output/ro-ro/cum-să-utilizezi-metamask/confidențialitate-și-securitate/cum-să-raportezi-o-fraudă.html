<p><strong>Dacă ai fost victima unei fraude, primul lucru ce trebuie să îl faci este să urmezi cu atenție pașii detaliați în <a href="https://support.metamask.io/hc/en-us/articles/360052511372" target="_self">acest </a> articol. </strong></p>
<p>Pe scurt, trebuie <strong>să muți tokenii rămași în portofelul compromis</strong> (într-un portofel nou ce este sigur) și să fii sigur că scammer-ul nu mai are acces la alte date sensibile/financiare de pe dispozitivul tău.</p>
<p>După ce ai prevenit orice pierderi de fonduri viitoare, trebuie să:</p>
<ol>
<li>
<a href="https://support.metamask.io/hc/en-us/articles/360058969391-How-to-contact-MetaMask-Support#:~:text=If%20you%20can%27t%20find%20an%20answer%20in%20these%20resources%2C%20click%20on%20the%20%27Start%20a%20Conversation%27%20button%20on%20https%3A//metamask.zendesk.com/hc/en%2Dus">Contactezi echipa de asistență MetaMask</a> pentru a ne aduce la cunoștință detalii precum:
<ul>
<li>Adresa publică a suspectului.</li>
<li>Website-ul, email-ul sau orice modalitate prin care ai fost contactat de către scammer.</li>
</ul>
<div class="callout callout--info">
<h4 class="callout__title">Obținerea antetului de email</h4>
<p>Un antet al unui email furnizează o listă de detalii tehnice despre acesta. Când ne contactezi în legătură cu un email fraudulos, noi o să-ți cerem acel antet de email.</p>
<p>Pentru a afla cum să face acest lucru, vizionează videoclipul apăsând mai jos.Dacă nu utilizezi Google Mail, te rugăm să verifici serviciul de asistență pentru clienți al programului tău de email pentru a stabili metoda corectă sau consultă <a href="https://mxtoolbox.com/public/content/emailheaders/" target="_self">aici</a> instrucțiunile pentru diferiți clienți.</p>
<div class="accordion accordion--default">
<div class="accordion__item">
<div class="accordion__item-title">Cum să găsești antetul email-ului</div>
<div class="accordion__item-content wysiwyg-text-align-center"><img src="https://support.metamask.io/hc/article_attachments/9502312721947" alt="Find_Email_Headers_Chrome.gif" width="625" height="352"></div>
</div>
</div>
</div>
<p>De asemenea, poți să raportezi acel email fraudulos direct către PhishFort. Poți face asta trimițând antetul email-ului la adresa phishing@phishfort.com sau poti trimite direct (forward) email-ul primit.</p>
</li>
<li>Dacă știi adresa publică a scammer-ului, o poți raporta direct pe <a href="https://info.etherscan.com/report-address/" target="_self">Eterscan</a> sau pe blockchain-ul unde s-a întâmplat frauda. Dacă blockchain explorer-ul decide, după investigații, că acea adresă dă semne de activitate frauduloasă, va fi marcată. Raportarea va ajuta utilizatorii de pe rețea să fie mai atenți pe viitor.</li>
<li>Anunță autoritățile locale. Deși nu putem menține o listă completă, am detaliat câteva mai jos, care vor acoperi o mare parte din baza noastră de utilizatori: 
<ul>
<li>Statele unite: serviciul <a href="https://www.ic3.gov/">FBI IC3</a>
</li>
<li>Uniunea Europeană: <a href="https://www.europol.europa.eu/report-a-crime/report-cybercrime-online" target="_self">Portalul Europol</a>
</li>
<li>Regatul Unit: <a href="https://www.actionfraud.police.uk/" target="_self">Action Fraud</a>
</li>
<li>Filipine: <a href="https://cicc.gov.ph/filing-a-complaint/submit-a-cyber-complaint/" target="_self">CICC form</a>
</li>
<li>Brazilia: Variază în funcție de județ. <a href="https://new.safernet.org.br/content/delegacias-cibercrimes" target="_self">Lista pe județe</a>
</li>
<li>Indonezia: <a href="https://patrolisiber.id/" target="_self">Directorate of Cyber Crime (Patroli Siber)</a>
</li>
</ul>
</li>
</ol>
<p>Ține minte: Din cauză că tranzacțiile pe blockchain sunt ireversibile, <strong>MetaMask nu poate să-ți recupereze fondurile</strong>. Chiar dacă ar fi fost reversibile, nu am putea sub nicio formă: deoarece MetaMask este <a href="https://support.metamask.io/hc/en-us/articles/360059952212" target="_self">100% administrat de către tine (self-custodial)</a>, noi nu avem acces sau control asupra frazei secrete de recuperare (SRP) — doar tu ai. Asta înseamnă că ești singurul care poate controla fondurile din portofelul tău. </p>