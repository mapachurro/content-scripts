<p><em>Notă: permisiunile contractelor smart sunt diferite față de simpla conectare a portofelului la un dapp (aplicații descentralizate). Pentru informații despre cum să-ți deconectezi portofelul de la dapp-uri <a href="https://support.metamask.io/hc/en-us/articles/360059535551" target="_self">vezi acest articol</a>. </em></p>
<p>Aprobările pentru tokeni și contractele smart <strong>permit dapp-urilor să acceseze și să trimită tokeni din portofelul tău</strong>. Când folosești un DEX (exchange descentralizat), de exemplu, ai nevoie să semnezi o aprobare ce permite unui contract smart să ia din tokenii tăi pentru a finaliza cererea ta de schimb. Chiar dacă sună riscant, ia aminte că este necesar sa oferi <em>anumite</em> permisiuni dapp-urilor. Dacă vrei să fii utilizator în web3, nu ai cum să eviți această operațiune. </p>
<div class="callout callout--danger">
<h4 class="callout__title">Revocarea permisiunii versus deconectarea aplicațiilor: care este diferența?</h4>
<p>Este ușor să confundăm aceste două procese, dar ele sunt fundamental diferite:</p>
<ul>
<li>
<strong>Deconectarea portofelului</strong> de la un dapp implică anularea permisiunii acestui dapp de a-ți vedea adresa publică și tokenii din portofel și oprește inițierea tranzacțiilor de către acea aplicație. Vezi <a href="https://support.metamask.io/hc/en-us/articles/360059535551" target="_self"> acest aricol</a> pentru mai multe informații.</li>
<li>
<strong>Revocarea aprobărilor</strong> se referă la anularea accesului unei aplicații la fondurile din portofelul tău (tokeni), aceștia nemaiputând fi trimiși de acea aplicație.</li>
</ul>
<p>Vezi și: <a href="https://twitter.com/MetaMask/status/1499848000549515265">postarea noastră pe Twitter</a> ce explică diferențele dintre aceste două acțiuni și <a href="https://support.metamask.io/hc/en-us/articles/6174898326683" target="_self">articolul despre aprobările tokenilor</a>. </p>
</div>
<h2><strong>Cum revoci (elimini) aprobările tokenilor?</strong></h2>
<p>Vestea bună este că sunt mai multe metode de a verifica și anula aceste aprobări asupra tokenilor tăi.</p>
<ul>
<li>
<strong>Mergi la secțiunea "approval checker" </strong> pe blockchain explorer-ul rețelei folosite de tine. De exemplu, <a href="https://etherscan.io/tokenapprovalchecker" target="_self">Etherscan</a>, <a href="https://bscscan.com/tokenapprovalchecker" target="_self">BscScan</a> și <a href="https://polygonscan.com/tokenapprovalchecker" target="_self">Polygonscan</a> toate au această funcție.</li>
<li>Folosește platforme precum:
<ul>
<li>
<a href="https://revoke.cash/">Revoke</a> (mai multe rețele)</li>
<li>
<a href="https://app.unrekt.net/">Unrekt</a> (mai multe rețele)</li>
<li>
<a href="https://approved.zone/">approved.zone</a> (rețeaua principală Ethereum)</li>
<li>
<a href="https://cointool.app/approve/eth" target="_self">Cointool</a> (mai multe rețele)</li>
<li>
<a href="https://allowance.beefy.finance/" target="_self">beefy.finance</a> (rețeaua BSC/BNB Smart Chain)</li>
<li>
<a href="https://everrise.com/everrevoke/" target="_self">EverRevoke</a> (mai multe rețele).</li>
</ul>
</li>
</ul>
<div class="callout callout--warning">
<h4 class="callout__title">Taxa de gas</h4>
<p>Deoarece aprobările tokenilor sunt operații "on-chain" (pe rețea), anularea lor se întâmplă tot "on-chain". Asta înseamnă că trebuie să plătești gas pentru fiecare operațiune de eliminare a aprobărilor. </p>
</div>
<p>Știm cum e, mereu vrei să încerci o aplicație nouă. Problema este că aceste aplicații (dapps) pot trece repede printr-o listă de operațiuni de acceptat, ce te pot pune într-o poziție vulnerabilă față de hackeri sau scammeri. De aceea e o idee bună <strong>să dezvolți un obicei în a-ți verifica aprobările tokenilor periodic </strong>și să le elimini pe cele care nu ți se par la locul lor.</p>
<p>Din păcate, aprobările tokenilor sunt o metodă de atac comună a hackerilor și scammerilor: hackerii pot câteodată să localizeze și să exploateze o vulnerabilitate a codului unui contract smart (<a href="https://rekt.news/wormhole-rekt/">ce s-a întâmplat cu Wormhole</a>, un bridge Ethereum &lt;-&gt; Solana, de exemplu) și scammerii pot interveni prin rugpulluri.</p>
<p>Asta se întâmplă deoarece, de obicei, aprobările de tokeni cer <strong>acces nelimitat</strong> la tokenii tăi. Dacă un hacker sau un proprietar de contract smart fraudulos este capabil să folosească această metodă, ei pot, teoretic, să-ți golească portofelul de fondurile (tokenii) la care tu i-ai dat access (prin token allowance). Pentru a combate asta <a href="https://support.metamask.io/hc/en-us/articles/6055177143579" target="_self" rel="undefined">MetaMask îți permite să personalizezi aprobările tokenilor</a>. </p>
<p>Pentru o analiză mai detaliată despre cele menționate mai sus (aprobări de tokeni/permisiuni dapp-uri) vezi <a href="https://consensys.net/blog/metamask/the-seal-of-approval-know-what-youre-consenting-to-with-permissions-and-approvals-in-metamask/">articolul de pe blog</a> sau <a href="https://kalis.me/unlimited-erc20-allowances/">acest articole</a> scris de creatorul aplicației Revoke, menționată mai sus.</p>