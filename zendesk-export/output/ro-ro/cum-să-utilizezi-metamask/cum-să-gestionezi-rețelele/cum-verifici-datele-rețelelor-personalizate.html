<p><span style="font-weight: 400;">Când un site web solicită să adaugi o </span><span style="font-weight: 400;">rețea personalizată</span><span style="font-weight: 400;"> în MetaMask, ți se prezintă datele pe care MetaMask le va folosi pentru a interacționa cu rețeaua. MetaMask va efectua o validare de bază a acestor informații și te va avertiza dacă apare ceva greșit sau neobișnuit. De asemenea, MetaMask va împiedica adăugarea aceleiași rețele de mai multe ori. Cu toate acestea, </span><strong>MetaMask nu verifică rețelele personalizate</strong><span style="font-weight: 400;">: chiar dacă validarea MetaMask a avut succes, rețeaua ar putea fi rău intenționată sau prezentată într-o lumină falsă de site-ul web care a solicitat-o.</span></p>
<p><span style="font-weight: 400;"><strong>Pentru mai multe informații și o introducere în rețelele personalizate, vezi ghidul nostru de utilizare <a href="https://support.metamask.io/hc/en-us/articles/4404424659995">aici</a>.</strong></span></p>
<p><span style="font-weight: 400;">Așa cum este responsabilitatea ta să verifici adresele Ethereum cu care tranzacționezi, mai ai și responsabilitatea de a verifica rețelele personalizate pe care le adaugi în MetaMask. În acest articol vom împărtăși câteva sfaturi despre cum să faci acest lucru. </span></p>
<p><span style="font-weight: 400;">Când un site web solicită adăugarea unei rețele personalizate, MetaMask afișează următoarea confirmare:</span></p>
<p class="wysiwyg-text-align-center"><span style="font-weight: 400;"><img src="https://support.metamask.io/hc/article_attachments/360087917091/custom-network.png" alt="custom-network.png" width="360" height="671"></span></p>
<p> </p>
<p><span style="font-weight: 400;">Această confirmare prezintă </span><strong>informațiile furnizate de site-ul web pentru rețeaua respectivă</strong><span style="font-weight: 400;">. <em>Nu există nicio garanție că aceste informații sunt corecte.</em> Prin urmare, ar trebui să ai încredere în acele informații în aceeași măsură în care ai încredere în site-ul web. </span></p>
<p><span style="font-weight: 400;">Dacă selectezi "View all details" („Afișați toate detaliile”) în confirmare, poți vedea toate informațiile pentru rețea furnizate de site-ul web, care includ:</span></p>
<ul>
<li style="font-weight: 400;" aria-level="1">
<span style="font-weight: 400;"><strong>Numele rețelei</strong>: </span><span style="font-weight: 400;">numele pe care MetaMask îl va asocia rețelei.</span>
</li>
<li style="font-weight: 400;" aria-level="1">
<strong>URL rețea: </strong><span style="font-weight: 400;">URL-ul pe care MetaMask îl va folosi pentru a accesa rețeaua.</span>
</li>
<li style="font-weight: 400;" aria-level="1">
<strong>ID rețea: </strong><span style="font-weight: 400;">ID-ul rețelei pe care MetaMask îl va folosi pentru a semna tranzacții pentru rețea.</span>
</li>
<li style="font-weight: 400;" aria-level="1">
<strong>Simbol monedă: </strong><span style="font-weight: 400;">Simbolul monedei pe care MetaMask îl va folosi pentru moneda nativă a rețelei.</span>
<ul>
<li style="font-weight: 400;" aria-level="3"><span style="font-weight: 400;">De exemplu, pentru rețeaua principală Ethereum simbolul monedei este ETH, iar pentru rețeaua Gnosis simbolul este xDAI (reținut în urma fuziunii lor).</span></li>
</ul>
</li>
<li style="font-weight: 400;" aria-level="1">
<strong>Block Explorer URL (opțional): </strong><span style="font-weight: 400;">URL-ul către care te va direcționa MetaMask pentru a-ți inspecta conturile, tranzacțiile etc. Echivalentul </span><a href="https://etherscan.io"><span style="font-weight: 400;">etherscan.io</span></a><span style="font-weight: 400;">, dar pentru rețeaua personalizată în cauză. </span>
</li>
</ul>
<p><span style="font-weight: 400;">Dacă din orice motiv nu ești sigur de corectitudinea informațiilor de rețea, îți recomandăm să urmezi pașii de mai jos pentru a le verifica:</span></p>
<ul>
<li style="font-weight: 400;" aria-level="1">
<span style="font-weight: 400;">Vizitează <a href="https://chainlist.wtf/" target="_self" rel="undefined">Chainlist </a></span><span style="font-weight: 400;">și caută ID-ul și/sau numele rețelei. Dacă MetaMask te avertizează că unele informații nu se potrivesc, ar trebui să poți identifica problema pe Chainlist. Dacă rețeaua personalizată nu este listată pe Chainlist, ori este extrem de nouă, ori poate avea o calitate îndoielnică.</span>
</li>
<li style="font-weight: 400;" aria-level="1">
<span style="font-weight: 400;">Caută pe Google numele rețelei și încearcă să răspunzi la următoarele întrebări. Cu cât poți răspunde mai mult cu „da”, cu atât ai mai multe motive să crezi că rețeaua este legitimă. </span><span style="font-weight: 400;">Reține că există multe escrocherii și canale de social media false, în special pe Telegram.</span>
</li>
<ul>
<li style="font-weight: 400;" aria-level="2"><span style="font-weight: 400;">Rețeaua are un site web? Dacă da, ți se pare legitim? Se prezintă informațiile pentru rețea?</span></li>
<li style="font-weight: 400;" aria-level="2"><span style="font-weight: 400;">Rețeaua are un cont oficial de Twitter sau un alt cont de socializare? Au mulți urmăritori? Au reputație bună? Ce spun oamenii despre rețea?</span></li>
<li style="font-weight: 400;" aria-level="2"><span style="font-weight: 400;">Poți identifica pe vreuna dintre persoanele care asigură funcționarea rețelei? Sunt vizibili pe rețelele de socializare? Au mulți urmăritori?</span></li>
<li style="font-weight: 400;" aria-level="2"><span style="font-weight: 400;">Există știri despre rețea?</span></li>
</ul>
</ul>
<p><span style="font-weight: 400;">Pentru majoritatea rețelelor, ar trebui să fie destul de evident dacă sunt legitime sau nu și dacă site-ul web furnizează informații corecte sau nu. Dacă totuși nu ești sigur după parcurgerea acestor pași, ar trebui să respingi solicitarea de a adăuga rețeaua, să faci mai multe cercetări și poate să încerci din nou mai târziu.</span></p>