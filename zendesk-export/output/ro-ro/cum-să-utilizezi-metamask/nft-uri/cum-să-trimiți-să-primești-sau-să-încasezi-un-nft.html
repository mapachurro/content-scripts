<h4>Ai achiziționat recent un NFT și nu este vizibil în contul tău?</h4>
<p>Urmează pașii <a href="https://support.metamask.io/hc/en-us/articles/360057536611">de aici</a> pentru a afla adresa contului tău pe Etherscan. În partea de jos a paginii, apasă pe secțiunea "NFT Transfers"; acolo vei vedea o listă cu toate NFT-urile pe care le deții, ordonate după data la care le-ai primit. Dacă apare pe Etherescan, atunci este și în portofelul tău. <strong>Pentru mai multe informații despre NFT-urile din portofelul tău MetaMask, <a href="https://support.metamask.io/hc/en-us/articles/360058238591">vezi aici</a>.</strong></p>
<h4>Ai vândut recent un NFT, iar tranzacția nu este vizibilă în contul tău? </h4>
<p>Adesea, procesul de vânzare al unui NFT se efectuează prin intermediul unui contract smart (un program blockchain), iar ca urmare, fondurile pe care le primești îți sunt livrate printr-o <strong><em>tranzacție internă,</em> care nu apare în secțiunea de tranzacții din portofelul tău MetaMask</strong>. Ca să verifici tranzacțiile interne, <a href="https://support.metamask.io/hc/en-us/articles/360057536611" target="_self" rel="undefined">localizează-ti adresa contului pe Etherscan</a> și pe la jumătatea paginii apasă pe secțiunea "Internal transactions" ("Tranzactii interne"). Tranzacția ar trebui să fie acolo.</p>
<p>O altă modalitate de a verifica fondurile primite în schimbul NFT-ului tău este <a href="https://support.metamask.io/hc/en-us/articles/4407623354139">să îți verifici soldul</a>.</p>
<h2>
<br>Primirea unui NFT</h2>
<p>Atunci când achiziționezi un NFT, de obicei acesta este transferat automat prin intermediul unui marketplace. În caz contrar, urmează și verifică pașii pentru ca tranzacția să fie reușită: </p>
<ol>
<li>Oferă expeditorului adresa ta publică. Poți învăța cum să faci acest lucru <a href="https://support.metamask.io/hc/en-us/articles/360015289512" target="_self" rel="undefined">aici.</a>
</li>
<li>Asigură-te că ai destui tokeni nativi rețelei (ETH, MATIC, BNB, etc.) pentru a plăti taxa de gas.</li>
<li>Cere expeditorului să trimită NFT-ul la adresa ta publică.</li>
<li>
<a href="https://support.metamask.io/hc/en-us/articles/360058238591" target="_self" rel="undefined">Vizualizează NFT-ul în portofelul tău MetaMask</a>. </li>
</ol>
<p>Atâta timp cât ai selectat contul corespunzător în MetaMask, NFT-ul ar trebui să apară în secțiunea "NFT" din MetaMask.</p>
<p>Există o serie de platforme pentru cumpărarea și vânzarea NFT-urilor și a tokenilor ERC-721: <a href="https://niftys.com/">Nifty's</a>, <a href="https://opensea.io/">OpenSea</a>, <a href="https://rarible.com/">Rarible</a>, <a href="https://yh.io/">YellowHeart</a>, etc. </p>
<p> </p>
<h2>Trimiterea unui NFT</h2>
<p>Trimiterea unui NFT (token ERC-721) în MetaMask este foarte similară cu trimiterea unui token convenţional (de obicei tokeni ERC-20, adesea denumiți doar monede sau crypto). </p>
<p>Te rugăm să reții că <strong>trimiterea NFT-urilor ERC-1155 nu este posibilă, nici în extensie și nici în aplicația MetaMask pentru mobil</strong>. Vezi aici pentru mai multe informații: <a href="https://support.metamask.io/hc/en-us/articles/360058488651" target="_blank" rel="noopener noreferrer">MetaMask suportă ERC-1155?</a></p>
<div class="tabs tabs--colored-1">
<div class="tabs-menu">
<span class="tabs-link is-active">Extensie</span> <span class="tabs-link">Mobil</span>
</div>
<div class="tab">
<p>Pentru a trimite NFT-uri în extensia MetaMask, trebuie să folosești versiunea v10.28.1 sau mai nouă.</p>
<ol>
<li>
<p>Navighează la secțiunea "NFT" de pe pagina principală și selectează NFT-ul dorit, pentru a completa următoarele detalii.</p>
</li>
<li>
<p>Apasă pe butonul "Trimite" și introdu adresa destinatarului.</p>
</li>
<li>
<p>Apasă "Continuă" când ești gata și verifică detaliile tranzacției. Apasă "Confirmare" pentru a trimite NFT-ul.</p>
</li>
</ol>
<p class="wysiwyg-text-align-center"><img src="https://support.metamask.io/hc/article_attachments/14278199815195" alt="MetaMask Extension send NFT" width="315" height="529"></p>
</div>
<div class="tab is-hidden">
<ol>
<li>Asigură-te că ai suficienți tokeni nativi rețelei pentru a plăti pentru tranzacție.</li>
<li>Apasă pe secțiunea "NFT".</li>
<li>Apasă pe iconița de NFT pe care dorești să-l trimiți.</li>
<li>Apasă pe butonul "Send" ("Trimite") din partea de jos a ecranului:</li>
</ol>
<p class="wysiwyg-text-align-center"><img src="https://support.metamask.io/hc/article_attachments/12539451275163" alt="MetaMask Mobile Send NFT" width="325" height="676"></p>
<ol start="5">
<li>Introdu adresa la care dorești să-l trimiți, apasă "Next" ("Mai departe") și urmează instrucțiunile.</li>
</ol>
<p>Pentru a afla mai multe despre gas și tranzacții <a href="https://support.metamask.io/hc/en-us/articles/4404600179227-User-Guide-Gas" target="_self">vezi aici</a>; pentru a afla mai mult despre tipuri de tokeni, consultă <a href="https://support.metamask.io/hc/en-us/articles/4405497827355-User-guide-Tokens" target="_self">ghidul nostru</a>.</p>
</div>
</div>