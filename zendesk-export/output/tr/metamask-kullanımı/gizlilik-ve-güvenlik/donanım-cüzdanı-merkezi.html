<h3>MetaMask şu anda beş donanım cüzdanı türünü desteklemektedir: AirGap Vault, Keystone, Lattice, Ledger ve Trezor. Bu cüzdanlar Eklentide desteklenmektedir ve gelecek güncellemelerde Mobil'e de eklenecektir.</h3>
<div class="callout callout--info">
<h4 class="callout__title">Doğru yerde miyim?</h4>
<p>Donanım cüzdanının ne olduğu ve neden böyle bir cüzdana sahip olmanız gerektiği hakkında bir açıklama arıyorsanız, doğru yerdesiniz; okumaya devam edin.</p>
<p>Belirli bir donanım cüzdanınız hakkında destek/yardım arıyorsanız, ilgili bölüme geçmek için aşağı kaydırın.</p>
<p>İlk kez donanım cüzdanı kuruyorsanız, <strong>önerdiğimiz yapılandırma için <a href="https://support.metamask.io/hc/en-us/articles/5450173968283" target="_self">Kullanıcı Kılavuzumuza</a> göz atın. </strong></p>
</div>
<h4> </h4>
<h2><span class="wysiwyg-color-black">Donanım cüzdanı nedir? Ve neden bir tanesine sahip olmalıyım?</span></h2>
<p>Donanım cüzdanlarını anlamak, Ethereum için biraz "makinenin işleyişini anlamak" demektir. Öncelikle bir "cüzdan"dan bahsederken ne demek istediğimize bir göz atalım. İlk bakışta, bu kolayca anlaşılan bir kavramdır: dijital para ve diğer şeyleri saklamak için dijital bir saklama yeri. Gerçek bir cüzdanın içinde bir miktar para ve kedinizin veya ailenizin bazı resimleri bulunuyor; esasen MetaMask cüzdanınızda da bir miktar para ve birkaç Kripto-kedicik ve bir zombinin animasyonlu resmi yer alıyor. Şu ana kadar oldukça benzer.</p>
<p>Aslında buna "cüzdan" demek biraz mecazi bir kullanım. Onu nasıl deneyimlediğimiz açısından iyi bir benzetme; ancak teknolojik olarak neler olup bittiğini doğru şekilde göstermiyor. "Cüzdanınızın" içinde aslında <em>blok zincirinde adresinize atanmış varlıklar</em> yer alıyor. "Birine" ETH gönderdiğimizde, hiçbir yere <em>gitmiyor</em>; sadece adresinize atanan ETH bakiyesinden düşülüyor ve gönderdiğiniz adresin bakiyesine ekleniyor. Unutmayın, açık blok zinciri <em>dağıtık hesap defteri teknolojisi</em> olarak da adlandırılır ve tüm cüzdanlarımız, bu defterin içindeki satırlardır; tüm bakiyelerimiz, tüm elimizde tuttuklarımız sütunlardır ve Ethereum Sanal Makinesi, bizim otomatik muhasebecimizdir.</p>
<p>Bu anlamda, MetaMask "basitçe"; adresinize atanmış varlıklar hakkındaki bilgiler için, bir adresten diğerine token'lar "göndermek" için vb. Ethereum blok zincirine istekler gönderen bir web uygulamasıdır. Bunu Gizli Kurtarma Kodunuzu kullanarak yapar.</p>
<p>Açık Ethereum Adresiniz, bir çiftin, daha doğrusu bir <em>kriptolu anahtar çiftinin</em> yarısıdır. Açık olan yarısını oluşturan adresinizi, hacklenme ve paranızın çalınması korkusu olmadan, herkese verebilirsiniz. Özel olan yarısını oluşturan Gizli Kurtarma Kodu ("tohum ifade" olarak da bilinir), elinde bulundurana, adres ve adresle ilişkili tüm hesaplar üzerinde tam ve eksiksiz bir erişim kazandırır. <strong>Unutmayın: "anahtar sende değilse, para da senin değildir".</strong></p>
<p>MetaMask son derece güvenlidir; bu nedenle Gizli Kurtarma Kodunuza erişemedikleri sürece (<a href="https://support.metamask.io/hc/en-us/articles/4404722782107" target="_self">bu kodu güvenli ve çevrimdışı bir yere kaydettiniz, değil mi?</a>) hesabınız güvende olacaktır. MetaMask ve güvenlik mühendislerinin kontrolünün dışında kalan birçok başka faktör de vardır: Tarayıcınızın ne kadar güvenli olduğu, birinin bilgisayarınıza fiziksel müdahale imkanı elde etmesi veya bir virüs kullanarak bilgisayarınızı ele geçirmesi gibi.</p>
<p>Bu nedenle, MetaMask cüzdanınızda önemli miktarda varlık (veya sizin için önemli olan varlıklar) saklıyorsanız, ikinci bir güvenlik önlemi olarak bir donanım cüzdanı kullanmanızı öneririz. </p>
<p>Tüm bu genel bilgileri verdikten sonra:</p>
<h2>
<br>Kısaca özetlemek gerekirse</h2>
<h3><strong>Donanım cüzdanı, cüzdanınızdaki anahtarları koruyan ve saldırganlar ve cüzdanın içindekiler arasında bir güvenlik duvarı görevi gören, bilgisayarınızın dışında bulunan fiziksel bir cihazdır. <br></strong></h3>
<p>Bir donanım cüzdanı tarafından güvence altına alınan varlıklarla işlem yaparken, işlemi onaylamak için donanım cüzdanı ile etkileşime geçmeniz gerekecektir. Bu şekilde, birisi bir şekilde MetaMask cüzdanınıza erişim kazansa bile, varlıkları oradan çıkarması engellenir.</p>
<p> </p>
<h2><font color="#000000"> <span class="wysiwyg-color-blue80">AirGap Vault</span> </font></h2>
<ul>
<li><span class="wysiwyg-color-black"> <font color="#000000"> <a href="https://support.airgap.it/guides/metamask/">AirGap Vault'ı MetaMask'a bağlayın</a><br></font> </span></li>
<li><a href="https://play.google.com/store/apps/details?id=it.airgap.vault&amp;hl=en_US&amp;gl=US" target="_self"> <span class="wysiwyg-color-black"> <font color="#000000">AirGap Vault - Android Play Store</font> </span> </a></li>
<li><a href="https://apps.apple.com/us/app/airgap-vault-secure-secrets/id1417126841"> <span class="wysiwyg-color-black"> <font color="#000000">AirGap Vault - iOS App Store</font> </span> </a></li>
</ul>
<h2><font color="#000000"> <span class="wysiwyg-color-blue80">Keystone</span> </font></h2>
<ul>
<li><a href="https://support.keyst.one/3rd-party-wallets/eth-and-web3-wallets-keystone/bind-metamask-with-keystone">Keystone'unuzu MetaMask Cüzdanınıza Bağlama</a></li>
<li><a href="https://support.keyst.one/3rd-party-wallets/eth-and-web3-wallets-keystone/metamask-mobile"><span style="font-weight: 400;">Keystone'u MetaMask Mobil'e bağlama ve ETH gönderme nasıl yapılır</span></a></li>
<li><a href="https://support.keyst.one/3rd-party-wallets/eth-and-web3-wallets-keystone/metamask-mobile/defi-with-metamask-mobile"><span style="font-weight: 400;">Wallet Connect üzerinden merkeziyetsiz uygulamalar için MetaMask Mobil ile Keystone nasıl kullanılır</span></a></li>
<li><a href="https://support.keyst.one/3rd-party-wallets/eth-and-web3-wallets-keystone/metamask-mobile/configuring-evm-chains-on-metamask-mobile"><span style="font-weight: 400;">MetaMask Mobil'de EVM zincirleri nasıl yapılandırılır</span></a></li>
<li><a href="https://consensys.net/blog/news/metamask-x-keystone-how-to-benefit-from-hardware-wallet-security-using-transparent-qr-code/">Şeffaf QR Kodları Kullanarak Donanım Cüzdanı Güvenliğinden Nasıl Yararlanırım</a></li>
<li>Keystone'un güvenlik katma değerli teklifini anlamak için <a href="https://blog.keyst.one/blind-signing-a-security-black-hole-for-the-ethereum-community-13f909b848b6">buraya göz atın</a>.</li>
<li>Özel entropi eklenmesi de dahil, Keystone'un güvenlik özellikleri ile ilgili gelişmiş konular için <a href="https://support.keyst.one/general-navigation-guide#advanced-users">buraya göz atın</a>.</li>
</ul>
<h2><font color="#000000"> <span class="wysiwyg-color-blue80">Lattice</span> </font></h2>
<ul>
<li>
<span style="font-weight: 400;">İlk kez Lattice'i kullanıyorsanız, kurulumu doğru yaptığınızdan emin olun: </span><span style="font-weight: 400;"><a href="https://gridplus.io/setup">https://gridplus.io/setup</a></span>
</li>
<li>
<span style="font-weight: 400;">MetaMask ve Lattice kullanmaya başlamak için </span><span style="font-weight: 400;">GridPlus'ın dokümantasyonuna</span><a href="https://docs.gridplus.io/setup/metamask"><span style="font-weight: 400;"> buradan</span></a><span style="font-weight: 400;"> bakabilirsiniz.</span>
</li>
</ul>
<h2><font color="#000000"> <span class="wysiwyg-color-blue80">Ledger</span> </font></h2>
<p><font color="#000000"> Ledger, MetaMask kullanıcıları için geniş bir dokümantasyona sahiptir. İşte başlangıç için yardımcı olacak bazı bölümler:<br></font></p>
<ul>
<li><a href="https://support.ledger.com/hc/en-us/articles/4404366864657-Set-up-and-use-MetaMask-to-access-your-Ledger-Ethereum-ETH-account?docs=true" target="_self">Ledger Ethereum (ETH) hesabınıza erişmek için MetaMask'ı kurma ve kullanma</a></li>
<li><a href="https://support.ledger.com/hc/en-us/articles/4406111561617-I-don-t-see-my-BEP-20-tokens-in-my-Ledger-Binance-Smart-Chain-BSC-account-what-can-I-do-?support=true" target="_self">Ledger Binance Akıllı Zincir (BSC) hesabımda BEP-20 token'larımı göremiyorum, ne yapabilirim?</a></li>
<li><a href="https://support.ledger.com/hc/en-us/articles/4418394184209-How-to-access-your-Ledger-Polygon-MATIC-account-via-Metamask?docs=true" target="_self">MetaMask üzerinden Ledger Polygon hesabıma nasıl erişebilirim</a></li>
</ul>
<h2><font color="#000000"> <span class="wysiwyg-color-blue80">Trezor</span> </font></h2>
<ul>
<li><font color="#000000"> MetaMask ile birlikte çalışabilirlik hakkında bilgi için, Trezor'un dokümantasyonuna <a href="https://wiki.trezor.io/Apps:MetaMask" target="_self">buradan</a> göz atabilirsiniz. </font></li>
</ul>