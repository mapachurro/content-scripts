<div class="callout callout--success">
<h4 id="01GRVFH3WQZAEN1PPJ4PTRJNH1">Kripto paralar ve web3 konularında yeni misiniz?</h4>
<p>Web3'ye yeni başlayanlara yönelik özel hazırlanmış ve kolay bir eğitim deneyimi için <a href="https://learn.metamask.io/">MetaMask Eğitim</a>'e gidin. Bu eğitim tamamen ücretsizdir ve birçok dilde mevcuttur; ayrıca MetaMask'a uyum sağlamanıza yardımcı olacak simülasyonlar gibi yararlı araçlar da içerir.</p>
</div>

<p><span style="font-weight: 400;">Gizli Kurtarma Kodunuz/ İfadeniz (GKK), MetaMask'ı ilk kez kurduğunuzda oluşturulan 12 kelimelik benzersiz bir ifadedir (kelime dizisi). Fonlarınız bu ifade ile bağlantılıdır. Parolanızı kaybederseniz Gizli Kurtarma Kodunuz, cüzdanınızı ve varlıklarınızı kurtarmanıza olanak tanır. İfadeyi bir kağıda not edin ve güvenli bir yerde gizleyin, güvenli bir kasaya koyun veya güvenli bir parola yöneticisi kullanın. Hatta bazı kullanıcılar ifadelerini (kodlarını) metal plakalara kazıtıyor! (GKK'nızı fiziksel, çevrimdışı bir ortamda saklamak, hacklenme riskini ortadan kaldırır.) </span></p>
<h2 id="01GRVFX01F6G8YVKYJAY2EJ7PZ"><strong>MetaMask ile cüzdan üzerindeki kontrol ana anahtarın sahibine aittir (bu da SİZSİNİZ!).</strong></h2>
<p><span style="font-weight: 400;">Gizli Kurtarma Kodunuzu kaybederseniz MetaMask ekibi bile cüzdanınızı ve oradaki hesaplarınızı kurtarmanıza yardımcı olamaz. Bu kodu güvenli bir şekilde sakladığınız sürece, hiç kimse cüzdanınızdaki hesaptan/hesaplardan yapılacak yetkisiz işlemleri imzalayamaz. </span></p>
<p><span style="font-weight: 400;">Gözetimsiz cüzdan kullanmanın birçok faydası vardır. Örneğin:</span></p>
<ul>
<li><span style="font-weight: 400;"><strong>Hiçbir kurum varlıklarınıza erişiminizi manipüle edemez</strong>. "Anahtarlar sende değilse, kripto da senin değildir" sözünü hiç duydunuz mu? İşte burada olan şey budur. Gözetimli (temelde bir kuruluş veya üçüncü tarafın cüzdanınızı kontrol ettiği ve talimatlarınıza göre hareket ettiği) bir cüzdan kullanıyorsanız, gözetim sağlayanın paralarınızı alıp kaçmasına engel olacak pek fazla şey yoktur; ona güvenmeniz gerekir. </span></li>
<li><span style="font-weight: 400;">MetaMask üzerinden işlem yaptığınız hiçbir tüccar, kişisel verilerinizin açıkladığınızdan fazlasına erişemez. </span></li>
<li><span style="font-weight: 400;"><strong>Dijital kimlik kanıtını</strong> etkinleştirerek, MetaMask cüzdanınızı neredeyse bir pasaport gibi kullanabilirsiniz. <a href="https://ens.domains/" target="_self">Ethereum Name Service</a> (ENS), gözetimsiz cüzdan sahiplerinin bu yolu giderek daha fazla izlediğine dair belki de en belirgin örnektir.</span></li>
</ul>
<p><strong>Peki karşılığı nedir?</strong><span style="font-weight: 400;"> MetaMask cüzdanı öz yönetimli olduğu için cüzdanı güvende tutma sorumluluğu tamamen size aittir. </span></p>
<p><strong>Gizli Kurtarma İfadenizi asla kimseyle paylaşmayın</strong><span style="font-weight: 400;">. Gizli Kurtarma Kodunuzu (İfadenizi) biriyle paylaşmak, banka kartınızın PIN kodunu veya evinizin anahtarlarını teslim etmek gibi bir şeydir. Paylaştığınız kişiye tüm fonlarınıza erişme ve aktarma olanağı sağlar. MetaMask ekibi</span> <span style="font-weight: 400;">sizden bu ifadeyi</span> <span style="font-weight: 400;">asla</span> talep etmez. <strong>Bir</strong><strong> kişi</strong> <strong>veya</strong> <strong>bir web sitesi</strong> <strong>paylaşmanızı istiyorsa sizi dolandırmaya çalışıyordur.</strong></p>
<p><span style="font-weight: 400;">Görerek daha iyi öğrenen biriyseniz </span><a href="https://youtu.be/-b1tQnOI-no"><span style="font-weight: 400;">bu kısa video</span></a> <span style="font-weight: 400;">size yardımcı olabilir.</span></p>
<p> </p>
<h2 id="01GRVFX01FNCNB2TJRBMT4GRMN"><strong>İşte cüzdanınızı güvende tutmanıza yardımcı olacak birkaç temel güvenlik ipucu</strong></h2>
<div class="accordion accordion--default">
<div class="accordion__item">
<div class="accordion__item-title"><strong>Gizli Kurtarma İfadesi ile parola arasındaki fark nedir? Neden ikisine de ihtiyacım var?</strong></div>
<div class="accordion__item-content">
<p>MetaMask, gizli kurtarma ifadenizi parolanızla yerel olarak şifreler. Bu da cüzdanınızı kilitlediğinizde parolanızı tekrar girene kadar fonlarınızı kimsenin kullanamayacağı anlamına gelir. Parolanızı unutursanız cüzdanınıza erişim anahtarınız olan ve sadece sizin sahip olduğunuz Gizli Kurtarma İfadeniz ile tekrar erişim sağlayabilirsiniz. Tohum ifadeniz kaybolursa MetaMask'ın ya da başka herhangi birinin onu değiştiremeyeceğini ya da geri getiremeyeceğini unutmamanız önemlidir. Lütfen onu iyi koruyun! Bu konuda daha fazla bilgi için <a href="https://metamask.zendesk.com/hc/en-us/articles/4404722782107-User-Guide-Secret-Recovery-Phrase-password-and-private-keys">buraya göz atın</a>.</p>
</div>
</div>
<div class="accordion__item">
<div class="accordion__item-title"><strong>Gizli Kurtarma İfadenizi nasıl görüntülersiniz (ve kurtarırsınız)?</strong></div>
<div class="accordion__item-content">
<p>MetaMask'ı ilk yüklediğinizde GKK ve parolanızı belirlemeniz istenecektir. GKK'yı kaybetmeniz halinde, parolanızı hatırlıyorsanız VE kasa verilerinizin bir kopyasına sahipseniz onu kurtarabilirsiniz. Kasa verilerinizi (bilgisayarınız üzerinde yerel olarak veya bilgisayarınızın bir yedeği üzerinde) <a href="https://metamask.zendesk.com/hc/en-us/articles/360018766351">buradaki talimatları</a> izleyerek bulmayı deneyebilirsiniz.</p>
<div class="callout callout--warning">
<h4 id="01GRVFX01FEE5GBF8Y27DC935N" class="callout__title">Uyarı!</h4>
<p>Gizli Kurtarma İfadenizi kaybederseniz <em>ve</em> parolanızı unuttuysanız, ifadeyi kurtarmanın ve hesabınıza erişmenin hiçbir yolu yoktur.</p>
</div>
</div>
</div>
<div class="accordion__item">
<div class="accordion__item-title"><strong>GKK ve özel anahtarlarınızı kimseyle paylaşmayın</strong></div>
<div class="accordion__item-content">
<p>Daha önce de belirtildi, ancak tekrar etmenin zararı yok: Gizli Kurtarma Kodunuz veya özel anahtarlarınıza sahip olan herkes hesabınızdaki token'ları alabilir. GKK ve özel anahtarlarınızı, MetaMask ekibi dahil, asla kimseyle paylaşmayın; zaten biz sizden bu bilgileri <strong>asla</strong> istemeyiz. MetaMask ekip üyesi olduğunu iddia eden ve sizden bu bilgileri talep eden biri varsa lütfen <a href="https://metamask.zendesk.com/hc/en-us/articles/360058969391" target="_self">resmi destek kanallarımızı</a> kullanarak derhal rapor edin.</p>
</div>
</div>
<div class="accordion__item">
<div class="accordion__item-title"><strong>Hesaplarınızda büyük miktarda token varsa bir donanım cüzdanı edinmeyi değerlendirebilirsiniz.</strong></div>
<div class="accordion__item-content">
<p>Trezor ve Ledger gibi <a href="https://metamask.zendesk.com/hc/en-us/articles/4408552261275" target="_self">donanım cüzdanları</a>, token'larınızı saklamanın daha güvenli bir yolu olarak değerlendirilir. Özel anahtarlar bu cüzdanlarda çevrimdışı olarak saklanır; bu da işlemleri imzalamak için cüzdana fiziksel olarak sahip olunmasını gerektirerek, çevrimiçi dolandırıcılara karşı önemli bir engel oluşturur.</p>
</div>
</div>
</div>
<p> </p>
<p><span style="font-weight: 400;">Bunlar temel ipuçlarıdır, ancak hiçbir şekilde güvenlik seçeneklerinin tam kapsamlı bir listesi değildir. Ethereum topluluğundan öğrenerek, (bu gönderi gibi) yararlı materyalleri okuyarak ve </span><a href="https://community.metamask.io/" target="_self" rel="undefined">bunun gibi</a> tartışma kanallarına katılarak token güvenlik trendlerini ve güncellemelerini yakından takip edin<span style="font-weight: 400;">.</span></p>
<p><span style="font-weight: 400;">Topluluk üyelerinin güvenlik ile ilgili sorunlar yaşadığını görürseniz bu gönderiyi paylaşmaktan çekinmeyin. Yardıma ihtiyacınız varsa veya MetaMask'ı taklit eden hesapları rapor etmek istiyorsanız <a href="https://metamask.zendesk.com/hc/en-us/articles/360058969391" target="_self">bizimle iletişime geçebileceğinizi</a> unutmayın</span><span style="font-weight: 400;">.</span></p>
<p><span style="font-weight: 400;">Başka sorularınız mı var? SSS bölümüne, bu sayfadaki diğer makalelere göz atın</span><a href="https://metamask.io/faqs.html"><span style="font-weight: 400;"></span></a> veya <a href="https://support.metamask.io/hc/en-us" target="_self">destek ana sayfamızdaki</a> 'Sohbet Başlat' düğmesini kullanarak MetaMask Destek ile iletişime geçin.</p>