<div class="callout callout--warning">
<h4 class="callout__title">Not:</h4>
<p>Gizli Kurtarma Kodunuzu kullanarak cüzdanınızı geri yüklediğinizde, <strong>içe aktarılmış</strong> hesaplar, yeniden <strong>eklenmeyecektir</strong>. Başlangıçta bunları içe aktardığınız şekilde <a href="https://support.metamask.io/hc/en-us/articles/360015489331" target="_self">manuel olarak yeniden eklenmeleri gerekir</a>.</p>
</div>
<p><strong>Gizli Kurtarma İfadenizi kimseyle PAYLAŞMAYIN! Bu kelimeler tüm hesaplarınızı ele geçirmek için kullanılabilir. Gizli Kurtarma İfadenizi düzenleyemez veya değiştiremezsiniz.</strong></p>
<p> </p>
<p>Gizli Kurtarma Kodunuzu kullanarak <a href="https://support.metamask.io/hc/en-us/articles/360015289612-How-to-restore-your-MetaMask-account-from-Seed-Phrase-Secret-Recovery-Phrase" target="_self">bir cüzdanı geri yüklediğinizde</a>, MetaMask daha önce <a href="https://support.metamask.io/hc/en-us/articles/360015289452" target="_self">oluşturduğunuz</a> tüm ilave hesapları otomatik olarak yeniden ekleyecektir; ancak bu yalnızca belirli koşullar altında geçerlidir.</p>
<p>MetaMask, önceki hesaplarınızı artan sırayla (yani önce Hesap 2, sonra Hesap 3 vb. şeklinde) kontrol ederek mümkün olan durumlarda (<a href="https://support.metamask.io/hc/en-us/articles/360015289932" target="_self">içe aktarılmadıkları</a> varsayılarak) ek hesaplarınızı eklemeye çalışacaktır. <strong>Sıfırdan farklı ETH bakiyesine sahip hesaplar, otomatik olarak yeniden eklenir</strong>. Bununla birlikte bu işlem, MetaMask 0 ETH bakiyeye sahip bir hesapla karşılaştığında sona erer; yani 0 ETH bakiyeli ilk hesap (ve ondan sonrakiler) <em>eklenmeyecektir</em>.</p>
<p><strong>Bu işlemin yalnızca Ethereum mainnet üzerindeki ETH bakiyeleri için geçerli olduğunu</strong> unutmayın. Yani diğer token'lar veya diğer ağlardaki token'lar hesabınızın otomatik olarak yeniden eklenmesini sağlamaz.</p>
<p><strong>Otomatik olarak tekrar eklenmeyen hesapları, bir hesap "<a href="https://support.metamask.io/hc/en-us/articles/360015289452" target="_self">oluşturarak</a>" geri eklemeniz gerekecektir</strong>. Örneğin, Hesap 4'te bazı token'lara sahipseniz ancak bu token'lar mainnet üzerinde ETH olmadıkları için Hesap 4 otomatik olarak eklenmediyse yapmanız gereken tek şey Hesap 4'e ulaşana kadar (aşağıdaki adımları kullanarak) manuel olarak hesap eklemektir. Geri yüklemeden <em>önceki</em> Hesap 4'ünüz, daha önce uyguladığınız adlandırmadan bağımsız olarak geri yüklemeden <em>sonraki</em> Hesap 4'e karşılık gelir.</p>
<p>Hesapları yeniden eklemek için "oluştur" düğmesini kullanmanız gerektiğinde, hesap adresinin farklı olmasından endişelenmeyin. Adresler, özel anahtar'ınızdan <em>deterministik halde</em> kriptografik olarak türetilir; bu da onların her zaman aynı olacakları anlamına gelir. Bir Ethereum hesabı bir kez oluşturulduktan sonra süresiz olarak kalıcı olduğundan, kaldığınız yerden devam edebilirsiniz. </p>
<p>Diğer hesaplarınızı orijinalde oluşturuldukları sırayla geri yüklemek için lütfen aşağıdaki adımları izleyin:</p>
<div class="tabs tabs--colored-1">
<div class="tabs-menu">
<span class="tabs-link is-active">Uzantı</span> <span class="tabs-link">Mobil</span>
</div>
<div class="tab">
<ol>
<li>MetaMask aşağı açılır menüsünün sağ üst köşesindeki kısayol simgesine tıklayın</li>
<li>
<p>MetaMask hesaplarınızı oluşturuldukları sırayla geri yüklemek için "Hesap Oluştur" seçeneğine tıklayın</p>
</li>
<li>
<p>Hesaplar daha önce adlandırılmış ise "<strong>Oluştur</strong>" seçeneğine tıklamadan önce aşağıdaki adımda onları yeniden adlandırabilirsiniz</p>
<p class="wysiwyg-text-align-center"><img src="https://support.metamask.io/hc/article_attachments/9026739981083/How_to_add_missing_accounts_after_restoring_with_Secret_Recovery_Phrase.gif" alt="How_to_add_missing_accounts_after_restoring_with_Secret_Recovery_Phrase.gif" width="315" height="529"></p>
</li>
</ol>
</div>
<div class="tab is-hidden">
<ol>
<li>
<p>Menüyü getirmek için ekranın sol üst kısmındaki hamburger simgesine dokunun. Buradan hesap adınızın yanındaki aşağı açılır ok simgesine dokunun:</p>
</li>
<li>
<p>'Yeni Hesap Oluştur' seçeneğine dokunun:</p>
<p class="wysiwyg-text-align-center"><img src="https://support.metamask.io/hc/article_attachments/9027058464027/How_to_add_missing_accounts_after_restoring_with_Secret_Recovery_Phrase_Mobile.gif" alt="How_to_add_missing_accounts_after_restoring_with_Secret_Recovery_Phrase_Mobile.gif" width="315" height="681"></p>
</li>
</ol>
</div>
</div>
<p>Aradığınız adresleri halen göremiyorsanız muhtemelen farklı bir Gizli Kurtarma İfadesi ile oluşturulmuşlardır ya da özel anahtarlar veya JSON kullanarak yeniden içe aktarmanız gereken bir içe aktarılmış hesabınız var demektir. Lütfen <a href="https://support.metamask.io/hc/en-us/articles/360015489331-Importing-an-Account" target="_self">bir hesabın nasıl içe aktarılacağı ile ilgili bu makaleye</a> göz atın.</p>